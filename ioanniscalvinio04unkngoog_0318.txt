611

posse stare hominum societatem , uam si constet
legitimis praefectis sua autoritas a exercenda iu·
dicia. Sive ergo suffragiis populi creati sint magi-
stratus, ‘sive aliunde impositi, diseamus necessarios
esse Dei ministros qui sub legum iugo omnes con-
tineant. Ultimus loeus quem ex Deuteronomio
attexui, eodem spectat: nempe in bello quoque

snxruM PRAECEPTUM.

 

612

necessarium esse ordinem, ne tumultuarie miscean-
tur omnia. Iam si Deo placet capita praeesse,
etiam sequitur illis esse parendum: quia ridiculum
esset praeficere qui gubernent, si eos impune sper·
nere liceat. Deus ergo locando in capite populi
bellicos duces, subiectionis modestiam commendat.

 

SEXTUM PRAEOEPTUM.

EX EXODI XX.
13. Non occides.

EIUSDEM PRAEOEPTI REPETITIO.
Ex DEU'P. V.

17 . Non occides.

Summa huius praecepti est, ne eui iniustam
vim afferamus. Verum quo melius ab omni laesione
nos Deus prohibeat, speeiem unam a qua natura·
liter abhorret hominum sensus proponit: homicidium
enim detestamur omnm, ut eos refugiamus quorum
manus sunt sanguine pollutae, ae si aliquid conta·
gionis seeum ferrent. Voluit seilicet Deus imaginis
suae reliquias quae adhuc in hominibus emicant,
aliquo in pretio manere, ut sentirent omnes cum
caede hominis coniunctum esse saerilegium. Non
exprimitur quidem hie ratio qua Deus alibi (Gen. 9, 6)
homines a caedibus deterret, dum asserit imaginem
suam hoc modo violari: sed quamvis praecise, ut

· legislator, pro imperio loquatur, considerari tamen

voluit quod ultro in mentem omnibus venire pote-
rat: quale est illud quoque Isaiae hominem esse
carnem nostram. Quo itaque attentius ab omni
iniuria sibi caveant fideles, crimen quod sponte fa-
tentur omnes non esse ferendum damnat. Per
synecdochen vero sub voce caedis comprehendi
quamlibet violentiam, pulsationem et insultum, mox
clarius patebit. Iam vero alterum quoque prinei·
pium tenendum est, praeceptis negativis (ut vocant)

 

subesse contrarium affirmationem: alioqui minime
consentaneum esset, si quis ab iniuria sibi temperet,
legi Dei satisfacere. Sit (exempli gratia) quispiam
pusillo anime, et qui vel puerum aggredi non audeat,
is ne digitum quidem movebit ad proximos laeden—
dos: an propterea humanitatis officio defunctus erit
quoad sextum praeceptum? Imo communis naturae
sensus plus exigit quam ut abstineamus a maleficio.
Ae ne pluribus agam, ex summa secundae tabulae
patebit Deum non modo vetare ne homicidae simus,
sed etiam praecipere ut fideliter quisque tueri stu·
deat vitam proximi sui, ac re ipsa declaret sibi
caram esse. Neque enim illic negativa tantum est
loquutio, sed verba diserte sonant, diligendos esse
proximos. Quos ergo illic iubet Deus diligi, mi-
nime dubium est quin eorum vitam nunc commen-
det. Duae ergo sunt mandati partes, ne quem ve-
xemus vel opprimamus, ac ne eui simus infesti,
vel molesti: deinde ut non modo placide versemur
cum hominibus, et pacem colamus, nihil rixarum
movendo: sed etiam iuvemus, quoad in nobis erit,
miseros qui inique premuntur, et improbis obsistere
conemur, ne pro libidine noceant. Itaque Christus
genuinum legis sensum explicans (Matt. 5, 22),
non modo transgressores esse pronunciat qui oeci·
derint, sed etiam reum fore coram iudicio qui fratri
suo temere irascitur: qui vero dixerit: Raeha, reum
fore coram concilio , et qui dixerit: Fatue, reum
fore gehennae ignis. Nec vero (ut stulte quidam
putarunt) novam legem illie fabricat, ac si patrem
suum reprehenderet: sed perversos et insulsos legis
interpretes esse ostendit qui in externa duntaxat
operum specie, vel cortice (ut vulgo loquuntur)
insistunt: quum potius ex Dei natura eius doctrina
aestimari debeat. Apud terrenos iudices, si qms

 

