723 . suMMA LEGIS. 724

lura de utroque praecepto dicam, notandus est finis
legis qui aMose describitur: Nunc Israel quid a te
petit Deus nisi ut ipsum timeas, ambules in viis
eius, diligas eum, et colas toto corde? Etsi enim
rursus legem commendat, quia nihil praecipiat quod
non ipsa natura 'dictet certissimum et aequissimum
esse, et quo nihil nobis esse utilius vel magis opta-
bile experientia demonstret, simul tamen admonet
quaenam sit eius servandae ratic. . Itaque timorem
Dei, simul et amorem nobis proponit, nam quatenus
Dominus est, merito pro imperii sui iure vult ti-
meri: quatenus autem pater, amari postulat: sicuti
apud Malachiam (1, 2) dicitur. Discamus ergo, si
ad legem servandam nos accingere volumus, incipi-
endum esse a timore Dei, qui ideo vocatur caput
sapientiae (Psal. 111, 10. Prov. 1, 7 et 9, 10). Ve-
rum quia Deum non oblectant extorta et coacta ob»
sequia, mox subiicitur dilectio, Atque hoc pruden-
ter expendere convenit, quum nihil suavius sit
quam Deum diligere, primas tamen partes tenere
in toto eius cultu. Plus quam enim ferreum esse
oportet quem non alliciat tanta dulcedo: quando
non alia de causa nos invitat et hortatur ad sui
amorem, nisi quia nos amat ipse: imo sua
dilectione iam praevenit, ut dicitur apud Iohan-
nem (1. Iohan. 4, 10). Interea colligere simul licet,
nihil Deo placere quod offertur ex tristitia, vel
necessitate, quia hilarem datorem quaerit (2. Gor.
9, 7). Agit quidem illic Paulus de eleemosynis:
sed extendi debet ad omnes vitae actiones vo-
luntarium et liberale parendi studium, quale in
probis et ingenuis filiis cernitur, quibus iucun-
dum est parentibus subesse. Et certe non aliunde
manat quae Deo reverentia defertur, quam ex gustu
paterni eius erga nos amoris, quo ad ipsum reda-
mandum trahimur: sicuti in Psalmo (130, 7): Apud
te est propitiatio, ut timearis. Quoties ergo audi-
mus quod subinde inculcat scriptura: Diligite Ie-
hovam omnes mansueti ‚eius (Psal. 31, 24ῗ, veniat
nobis in memoriam, Deum se nobis amabi em red-
dere, ut libenter, et qua decet alacritate amplecta-
mur quidquid iubet. Iam vero quae exigitur per·
sectio, satis clare demonstrat quam procul absimus
omnes a solida legis observatione. Iubemur Deum
amare ex toto corde et anima, totisque viribus.
Quamlibet enitamur, mutilum est ac debile nostrum
studium, nisi omnes sensus nostros occupet amor
Dei, et ad ipsum penitus ferantur vota nostra et
cogitationes, ad eundem quoque se applicent omnes
nostri conatus. Atqui satis superque convincitur
quisque propria experientia quam variis modis abs-
trahantur mentes nostrae ad vanitatem, quam
multi pravi affectus nobis obrepant, quam difficile
sit nobis compescere et subigere pravos carnis mo-
tus. Optimus certe quisque athleta vix summa stre-

 

nuitate consequitur, ut in hac spirituali militia per-
gat. Quod si magna virtus est non rorsus fatis-
cere , nemo certe iactare audebit se a scopum qui
in lege proponitur accedere. Denique quoties mun·
di illecebrae, vanique appetitus se insinuant, toties
sentire nos oportet, aliquam animae nostrae par-
tem vacuam esse amore Dei, alioqui nihil illuc con-
trarium penetraret. Cordis nomen hoc loco, ut ali-
bi, non pro sede affectuum, sed pro intelligentia
sumitur. Itaque supervacuum fuisset addere διάνοιαν
quod fecerunt evangelistae, nisi ambiguitatis tollen-
dae causa. Nam quia Graecis non perinde usi—
tata est haec significatio, non dubitarunt explicandi
causa vocem unam de suo addere. Qui vero in
doctrina Mosis exercitati sunt, non ignorant cor
tantundem valere ac mentem: alibi enim dicitur:
Non dedi tibi hactenus oculos ad videndum, nec
cor ad intelligendum. Verum Graecis obscura fu-
isset loquuti0, quia eorum linguae est insolita.
Dent. 6, 5. Diliqes proximum. Quo quisque
animo esse debeat erga proximos, non potuit melius
multis paginis exprimi quam hoc uno verbo, Ad

nos amandos non modo plus aequo singuli sumus -

propensi, sed toto impetu rapimur: imo φιλαυτία ita
nos excaecat ut omnium iniquitatum sit mater. Quo-
niam ergo dum ad nos amandos nimium sumus atten-
ti, fratres nostros obliviscimur ac negligimus, non ali-
ter potuit nos Deus ad caritatem reflectere, quam
si vitiosum illum affectum qui nobis ingenitus est,
ac penitus insidet, ex cordibus nostris revelleret:
quod rursus fieri non potuit, quin amorem qui in·
tus residet, alio transferret. Qua iu parte se pro-
didit non minor improbitas, quam inscitia et fatui-
tas eorum qui amorem nostri volunt ordine praece-
dere. Regula, inquiunt, est superior suo regulato.
Atqui secundum Dei praeceptum caritas ‘qua debe-
mus alios prosequi, ad amorem nostri tanquam ad
suam regulam formatur: quasi vero consilium Dei
fuerit, ignem qui plus aequo flagrat, magis accen·
dere. Naturaliter (ut dictum cst) immodico nostri
amore caecutimus: hinc ut nos avertat Deus proxi-
mos substituit, quos non minus amemus quam nos
ipsos. Quod enim de caritate docet Paulus, eam
non quaerere quae sua sunt (1. Cor. 13, 4), nemo
unquam praestabit, donec sibi renunciaverit. Pro-
ximi vero dicuntur, non modo quibuscum aliqua
nobis necessitudo est, sed omnes sine exceptione:
quia totum humanum genus corpus unum efficit,
cuius ut singuli sunt membra, ita mutua coniunc-
tione inter se cohaereant oportet. Tenendum enim
est, alienissimos esse etiam quosque nobis fovendos
et iuvandos, non secus ac propriam carnem, nam
et alibi vidimus in eodem gradu statui advenas et
peregrinos: Christus sub persona Samaritani id sa-
tis confirmat (Luc. 10, 30).

 

