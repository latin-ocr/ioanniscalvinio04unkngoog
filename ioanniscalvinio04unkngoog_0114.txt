199

rite accedere ad Dei scholam, nisi qui ante purgati
sint a suis sordibus. Et sane quod multi legendo
vel audiendo nihil proficiunt in coelesti doctrina,
iusta est merces indignae profanationis: quia sine
metu aut reverentia quasi ad ludicrum spectaculum
irrumpunt. Merito itaque praeparatio iniungitur,
quae discipulos formet Dec, et ad discendum ido-
neos reddat. Etsi autem praecipue requiritur in-
terior cordis puritas, non tamen inutilis fuit caere-
monia quae rudem populum ad meditandam veram
sanctitatem assuefaceret. Vestes quidem abluere,
et abstinere a toro coniugali, res per se nihili
fuissent: sed dum externi ritus ad legitimum finem
referuntur, nempe ut spiritualis cultus sint exerci-
tia, utiliter pietatem adiuvant. Et scimus Deum,
pro temporis ratione, ante Christi adventum tali-
bus figuris usum fuisse, quae nunc in evangelii
claritate locum non habent. Caeterum etsi earum
usus obsolevit, manet tamen illa quam dixi veritas:
nempe, si cupimus admitti in participationem coe·
lestis doctrinae, ut mundemus nos ab omni inqui-
namento carnis et spiritus. Sed hie nascitur quae-
s'tio; nam si fides corda purificat, teste Petro, fidem
vero praecedit doctrinae intelligentia, (quia teste
Paulo est ex auditu) sequitur: praeposterum ordi·
nem statui, ut ante legem auditam sanctificetur
populus: quia hoe modo tollitur vera sanctificandi
ratio. Respondeo: quamvis fides, quatenus obla-
tam reconciliationem et spiritum regenerationis
amplectitur, sola nos vere purget, minime tamen
id obstare quominus praecedat Dei timor,' qui
verbo sedem in animis nostris paret (2. Cor. 7, l,
Act. 15, 9, Rom. 10, 16). Ac proprie loquendo,
pium discendi studium, humilitas et reverentia
fidei initium censeri debet: quia ab his rudimentis
incipit Deus, ut fidem per certos progressus in
nobis perficiat. Hae ratione iubet Iacobus (Iacob.
1, 21), spiritu mansuetudinis suscipere verbum quod
seminatur, quia fastu, contumacia, et profano con·
temptu aditus praecluditur. Quod ad contextum
pertinet, sanctificari et lavare vestes non ponuntur
tanquam diversa, sed secundum additur tanquam
symbolum prioris. Nam ablutionis ritus in lege
veterem populum admonuit, neminem posse aliter
placere Dec, nisi et expiationem quaerat in Christi
sanguine et carnis sordibus se abstergere studeat.
Eodem tendebat abstinentia a concubitu. Nam
etsi coniuges non polluit nec contaminat thori
societas, monendi tamen fuerunt Israelitae, renun-
ciandum esse quoad fieri posset curis omnibus
terrenis, et exuendos omnes carnis affectus, ut toti
ad legis auditum intenti essent. Velat quidem et obte-
git coniugii sanctitas quidquid est vitiosum in eoncu-
bitu viri et mulieris: certum tamen est aliquid esse
distractionis, ue omnes animae partes occupet spiri-
tualis affectus, dum vir ad uxorem accedit. Itaque

COMMENTARIUS IN EXODI CAP. XIX.

 

200

in mutua thori obligatione hoc excipit Paulus
(1. Cor. 7, 5), ut precationis et ieiunii causa sepa·
rentur coniuges. Tenenda est tamen quae divinitus
praescripta fuit moderatio. Neque enim perpetuum
caelibatum indixit: sed tempora sic partitus est ut
terrenis impedimentis soluti Israelitae, liberius to-
tum suum studium ad legem reverenter excipien-
dam applicarent.

12. Et praescribes. Hoc symbolo admoniti fue-
runt Israelitae fraenandam esse ingenii lasciviam,
ut tantum ad sobrietatem saperent: quia Deus legis
suae doctrina nonnisi parvulos illuminat. Scimus
quanta sit ingenita hominibus curiositas, quam
perverse appetant penetrare in Dei arcana, quam
audacter sibi indulgeant: (qua licentia exstinguitur
omnis religi0, et Dei timor) quare merito Deus
modum statuere voluit, et perversam scientiae illi·
citae cupiditatem cohibere. Optassent omnes venire
instar Mosis, ad familiare Dei colloquium: atqui
iubentur intra metas subsistere, ut Deo per inter-
pretem loquenti pareant. Ita probatur modestia et
docilitas, ubi non plus affectant quam concessum
est, ac se in revelationis modo continent. Quod
tunc veteri populo mandatum suit, ad nos quoque
extenditur, ut legendo et audiendo ne transsilia-
mus quas Deus nobis assignat metas, sed doctrinae
forma quam tradit contenti, quae nobis vult esse
abscondita valere sinamus: et quamvis loquatur
eminus nobiseum, ne distantia nobis sit fastidio.
Neque tamen ab ascensu prohibet populum, quasi
propiorem gloriae suae aspectum invideat, sed quia
superbos et plus aequo arrogantes ad modulum suum
redigi expedit, ut imbecillitatis suae commonefiant.
Iam quo magis absterreat homines ipsos, bestias
quoque licet innoxias, si fines excesserint, iubet
interfici. Quid significet descensus Dei paulo ante
exposuimus, nempe demonstrationem virtutis: quo·
niam eius essentia quae coelum et terram implet
loco non movetur.

13. Non tanget eum manus, Inscite sensum
corrumpunt qui particulam ³: resolvunt in adversa-
tivam, alioquin: ac si vetaret Moses manu tangere
montem denunciando lapidationis poenam. Procul
etiam absunt a vero qui praecipi existimant ne alii
alios sequantur, vel, ne quis transgressoribus manum
porrigat, auxiliandi causa. Prorsus enim aliud
spectavit Moses. Nam quo magis detestabiles red·
deret qui temerario ingressu fines a Deo positos
violassent, iussit procul interfici lapidibus aut iacu-
lis: ac si labem contraherent quicunque vel digito
eos contingerent. Perinde igitur est ac si anathe-
mati devotos iuberet vitari, ne alios sua contagione
inficerent. Quare antithesis est inter diversas mor-
tis species: nempe gladio ferire et iaculis configere,
et manu ferire. Caeterum ne se reiici existimet
populus, atque ita repulsae ignominia offensus, legis

 

