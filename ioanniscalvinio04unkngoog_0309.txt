593

ordinario sabbatho differens, nisi tubarum clangore
et sacrificio: quale Numerorum 29 desei-ibitur. *Plus
enim illic exprimit Moses quam hoc loco: quia
enumerat vitulum, arietem, agnos septem, hircum
pro peccato eum accessionibus, praeter holocaustum
novilunii: atque cx omnibus iubet offerri holocau-
stum: nunc autem genus tantum uno verbo designat.

27. Verumtamen in decimo mensis huius. Ver-
bum Ἶε), unde nomen D'ffm deducitur, tam pro-
pitiare significat quam expiando delere culpam et
reatum: ovim ergo sunt litationes ad Deum pla-
candum. Et pluralis numerus ponitur, quia non
uno tantum genere reatus obstricti erant, sed ob
multa et varia delicta opus habebant multiplici
reconciliatione. Id quidem flebat tam publice quam
privatim reliquo anni tempore: nam quotquot mac-
tabant victimas, totidem erant satisfactiones ad im-
petrandam veniam et Deum reconciliandum. Tamen
ad haec quotidiana exercitia dies festus quotannis
fuit additus tanquam speciale monumentum, et acrior
stimulus ad poenitentiam. Solenni enim ieiunio et
sacrificiis eos ad pium dolorem incitari oportuit,
quod toto anno iram Dei in se provocassent. Ergo
hoo festo die citati fuerunt ad Dei tribunal, ut se
illuc sistentes, agnoscerent se obnoxios esse illius
iudicio, poenam tamen deprecarentur: atque in hunc
finem spectabat ieiunium. Interea ex sacrificiis
discebant se recipi in gratiam, quia simplex con-
fessio tantum desperationis causa iilis fuisset. Sic
ergo tristitiam et alia poenitentiae testimonia ab
illis Deus exegit, ut testatum vicissim illis faceret
rite litatum esse quo propitius esset. Affligere
animas, ad ieiunium refertur hoc loco, quod requi-
rebatur tanquam externa poenitentiae professio.
Et. certe in ieiunio per se nihil fuisset momenti,
quemadmodum clare apud Isaiam (58, 3) ostendit
Deus se floccifacere hypocritas, qui ieiunando litare
se confidunt. Sed a lautiore victu et omnibus de-
litiis· abstracti, commonefiebant de suis malis: ut
moerore deiecti et humiliati ardentiore studio reme-
dium expeterent. Neque enim aliis promittitur re-
missio peecatorum, quam qui serio dolore tacti
sentiunt se miseros ac perditos, agnoscunt et fa-
tentur quid meriti sint. Hoc modo ianua aperitur
ad implorandam Dei misericordiam. Neque tamen
imaginari convenit, eos qui ita sibi displicent veniam
mereri sua praeparatione: Sed quia pugnaret cum
natura Dei, favore suo amplecti homines in vitiis
suis demersos, et ad peccatum obstinatos: deinde
nimis indignum esset, eius clementia dari peccandi
licentiam sub impunitatis praetextu, necesse est poe-
nitentiam ordine praecedere, ut quis reconcilietur
Deo, Unde etiam apparet, ipsum ita ignoscere
peecatoribus ut tamen oderit peccata: quando non
alios absolvit, nisi qui ultro se damnarunt, neque
redit cum aliis in gratiam nisi qui peccatis valedi-

Galvim‘ opera. Vol. XXIV. ‘

QUARTUM PRAEGEPTUM.

 

594

cunt, non quod insolidum quisquam sibi ac peccatis
renunciet, sed per indulgentiam grata cst Deo poe-
nitentia, quae merito posset ob multas defectus
partes repudiari. Quo etiam confirmatur quod nuper
dixi, non fieri poenitentiae merito ut Deus peccata
nobis remittat: ac si culpam vel poenam fletu,
dolore, confessione redimeremus, quando poenitentia
in optimis quibusque mutila semper ac debilis re·
perietur. Quare nonnisi gratuitae Dei bonitati
causa et laus veniae adscribi debet. Ideo dixi
ieiunio professos fuisse Israelitas culpam suam ac
reatum, sacrificio autem fuisse expiatos: quia non
alia erat satisfaciendi ratio,

29. Omnis enim anima quae non fuerit afflicta.
Hinc discamus quantopere placeat Deo sacrificium
afflicti et humiliati cordis: quando tam severam
poenam sumi iussit de caeremoniae contemptu. Et
certe hoc erat nimis crassae socordiae indicium,
quum Deus incuteret irae suae terrorem, et ad la-
crymas vocaret: secure et molliter quiescere et vacare
delitiis. Qua ratione horribili iureiurando apud
Isaiam sa. 22, 14) denunciat, se nunquam placabilem
fore Iu aeis, quibus nulla fuerat resipiscendi cura:
sed quum Deus increpando clamasset per suos
prophetas ut properarent ad fletum, lamentum,
calvitium, et cincturam sacci, hilariter comessando
et bibendo dixerant: Epulemur, quia cras moriemur.
Nec mirum, quando hic est extremae impietatis
cumulus, bruta contumacia conscientias obstupefa—
cere, et Deum privare potestate iudicis. Quantisper
enim eousque mordetur ac pungitur peccator vitiorum
suorum sensu, ut anxie ad remedium suspiret, spes
est aliqua sanationis: qui vero metum cum pudore
exuit, prorsus est desperatus. Iam quia externis
rudimentis non frustra Deus veterem populum
exercuit sub lege, profana et intolerabilis incuria
fuit omittere quod tam necessarium erat: peior
etiam durities, quasi data opera aspernari, ut mirari
nemo debeat poenae severitatem. Numerorum 29
capite exprimitur numerus victimarum: sed partem
illam praetereo, quia expositione opus non habet.

34. Decimoquinto die. In fine capitis osten-
ditur cur diem festum tabernaculorum instituerit
Deus: nempe ut memoria repeterent filii Israel, se
in deserto sub tuguriis habitasse quum nulla illis
esset certa statio, sed vita quasi erratica. Pascha
docebat mirabiliter ex praesenti morte manu Dei
fuisse ereptos: hoc autem altero die continuum et
diuturnum gratiae suae cursum Deus commendavit:
quia non satis fuisset agnoscere Dei potentiam in
ipso egressu, et de momentanea liberatione gratias
agere, nisi omnes solidae liberationis progressus
simul reputarent, quos experti fuerant annis qua·
draginta. Huc alludens propheta Zacharias, ubi de
secunda redemptione verba facit, cunctis gentibus
quae ad Dei cultum conversae fuerint praecipit ut

