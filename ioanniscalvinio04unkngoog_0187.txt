349 x

docuit Moses, dimidiam munditiem vel mutilam
non debere Deo obtrudi. Si cui placeat, rumen sym·-
bolum esse internae puritatiS, fissuram vero ungulae
externae, probabilis forte erit sententia. Quoniam
mihi in mentem venit haec distinctio, quamvis acu-
tis ,speculationibus non delecter, in medium pro·
ferre volui, sic tamen ut libera sit electio. Interea
certo tenendum est quod nuper dixi, Deum exigere
solidam munditiem, nec inquinatam ulla mixtura.
Fuit autem prohibitio Iudaeis maxime molesta in
suilla carne, quia ad victum apprime commoda est,
non modo quia suave condimentum est aliis cibis,
sed quia inde minore sumptu aluntur operarii.
Ideo in hac parte maxime observata fuit Iudaici
populi religio. Nam quum Antiochi satellites po-
pulum ad crassam legis abnegationem cogere vel-
lent, tantum urgebant esum carnis porcinae. Atque
hinc celebre Augusti dicterium: Mallem porcus
esse Herodis quam filius: quod a suibus abstinens,
filiorum esset carnifex. Porro ut maiore cura hoc
interdictum servarent Iudaei , tactus etiam ipse
vetitus illis fuit: ut non modo carnem porcinam
gustare nefas esset, sed etiam manibus tractare, ex
quo occisum erat animal. Eadem non fuit ratio
carnis bubulae, aut vervecinae: quia cibos manibus
tractare necesse est.

9. Hoc autem madetis ex omnibus quae-suntin
aquia Hic etiam plausibili ratione quidam in pietate
minus exercitati contendunt Deum hic agere partes
medici, et discernere cibos salubres a noxiis. Etsi

· autem satis a medicis ipsis refellitur eorum opinio,

ut tamen illis concedam quod postulant, male ratio-
cinantur. Aliud enim Deo propositum fuit quam
populi valetudini consulere: sed quia negotium erat
cum rudi populo, notas vulgares delegit, quibus
admoniti gradatim altius conscenderent. Infinitum
esset persequi quas Isychius allegorias excogitat:
et libenter nugas illas sepelio, nisi quia plerique
sic ad curiositatem propensi sunt, ut vix placitura
sit illis sobrietas, donec vanitas allegoriarum con-
victa fuerit. De squamis et scillis nihil dicam.
Primo intuitu si quibusdam arrideat quod dicit
nomina piscium taceri, quoniam ecclesia nomen in
terris non quaerit, eam vero designari per pisces:
videant quomodo conveniat, ecclesiam non esse
nisi in aquis: deinde aves quae coelo propiores
sunt, excludi ab hoc honore: tertie, munda animalia
reiici, ac si ad ecclesiam non pertineant: postremo
censeri inter electos, quorum nomen in coelis scrip-
tum est, eos qui sua contagione inquinant ecclesiam.
Nam certe ex piscibus multi sunt immundi. Qui
tam perspicuis rationibus non acquiescent, eos pa-
tiar in suo labyrintho errare. Haec simplicitas mo·
destis ac docilibus sufficiet, pisces ideo non numerari
quia maior pars vulgo ignota erat Iudaeis: quorum
terra quum praeter Iordanem nullos fere haberet

PRIMUM PRAEOEPTUM.

 

350

fluvios, multos pisces fluviatiles non gignebat:
marini autem non advehebantur nisi in oram fini-
timam.

13. Haec autem abominabimini ex volatilibus,
Quae avium et reptilium species vetantur, eas fere
communis sensus naturaliter repudiat. Et certe
magna ex parte indulgenter egit Deus cum populo
suo, ne oneribus nimium molestis eum gravaret.
Quia tamen hominum ingluvies monstris interdum ob-
lectatur, voluit Deus etiam in parvis rebus fraenum
suis iniicere, ne se cum hominibus profanis ad in-
temperantiam proiicerent, quae deinde eos pollueret.
Periculum enim erat ne foeda animalia vorando, ob-
durescerent ad alias quaslibet corruptelas. Additur
alia lex, ut non solum abstineant ab esu, verum
etiam si quod animal immundum fuerit occisum,
ne se contaminent tactu cadaveris: imo si vasa fuis·
sent contacta, ut fictilia quidem frangerent, alia au·
tem abluerent. Videtur res fuisse minuta: si mus in
vase aquario exstinctus foret, vas ipsum esse foeda-
tum: videtur etiam immodicus fuisse rigor, quod
iussi sunt Iudaei, si quod tale animal in labrum
vinarium ceciderat, et illic fuerat mortuum, non
modo effundere vinum, sed vas dissipare: siin furno
esset suffocatum , vel in foco iacuisset, utrumque
diruere: quasi ad res sensu carentes penetraret spi-
ritualis contagio. Verum semper Dei consilium
attendere convenit, ex quo discemus non adeo fuisse
in rebus leviculis severum exactorem, ut suos affi-
geret earum rerum observationi: sed exercitia haec
fuisse, quibus se assuefacerent ad puritatis studium,
quod fere inter homines negligitur aut friget. Hodie
quoque iubemur ore Pauli (1. Cor.10, 31) quidquid agi·
mus, sive edamus, sive bibamus, referre ad Dei glo-
riam: sed in hoc differimus a veteri popule, quod a
puerilibus rudimentis liberi, tantum ad id quod spiri-
tuale est dirigimur, cibum et potum divinitus nobis
suppeditari, ut vitae autorem pure colamus. Iudaeos
autem ‚ ut essent ad hunc finem attentiores, variis
modis oportuit stimulari: dum illis Deus praecepit
domos suas ab omni sorde puras servare, ac sedu-
los esse in aqua et vasis omnibus custodiendis: ut
assidue illis ante oculos repraesentaret quam dili-
genter eos incumbere vellet in veram munditiem:
sicuti sequitur in fine capitis.

43. Ne impuras reddatis animas vestra-5. Non
proponit illis curam valetudinis, nec periculum a
morbis denunciat, sed ne se coinquinent. Et subii·
citur clarior explicatio, Quia ego Iehova Deus vester.
Sanctificate ergo vos, quia sanctus sum. Porro ne
putarent summam pietatis inclusam esse in exter-
nis caeremoniis, consideranda illis fuit Dei natura.
Nam quum spiritus sit, nonnisi spiritualiter coli
vult. Ita sanctitas in delectu ciborum mediate ac-
cipitur: quia non alio tendebat abstinentia, quam ut
se Deo consecrarent. Proinde inexcusabilis fuit

