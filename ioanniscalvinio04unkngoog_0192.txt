359

dum olim fuit sacerdotibus, quatenus publicae tran-
quillitatis intererat, reverenter coli pastores divini-
tus ordinatos: sic tamen ut Deo ipsi, unico capiti
et principi omnium pastorum, nihil decederet. Quam
insulsef vero hoc ad se trahant papistae, alibi
visum uit.

13. Atque omnes e popule. A fine demonstrat
non esse parcendum superbis contemptoribus: quia
ad commune exemplum poenae spectant: sicuti rur-
sum impunitas est illecebra peccandi, et effraenis
licentiae nutrix. Et certe dum terrorem incuti iubet
toti popu10, subindicat, nisi proterviae obviam eatur,
et improbos atque audaces cohibeat disciplinae
rigor, ianuam apertam illis esse ad pessundandam
ecclesiam.

EX DEUT. XIII.

6 ¹). Si incitaverit te frater tuus, filius matris
tuae, aut filius tuus, aut filia tua, aut uxor complexus
tui , aut amicus tuus qui sit sicut anima tua , clam
dicendo.- Eamus et colamus deos alienos quos non no-
veris neque tu, neque patres tui, 7. E diis populorum
qui sunt in circuitu vestro, sive propinqui sint, sive
remoti a te , ab extremo regionis usque ad extremum
eius, 8. Non acquiesces ei, neque obedies ei, nec
parcet ei oculus tuus, neque misereberis, neque occulta-
bis eum 9. Sed occidendo occides eum: manus tua erit
in eum prima ad ipsum interficiendum, deinde manus
universi populi. 10. Et lapidabis eum lapidibus, et
morietur: quia quaesivit te abstrahere a Iehova Deo
tua, qui eduxit te e terra Aeqypti, e domo semorum.
11. Ut totus Israel audiant et timeant, nec addant
facere quidquam simile huic rei pravae in medio tui.

6. Si incitaverit te frater. Poena quam iusserat
falsis doctoribus infligi, nunc ad singulos e populo
extenditur. Etsi enim levius est in homine privato
crimen, alios in errorem secum trahere, quia et
excusabilis est inscitia, et eum non gravat pro-
fessio docendi: defectio tamen a pietate, undecun-
que proveniat, Deo est intolerabilis. Tantum haec
duo capita, quae ante notavimus, tenenda sunt, non
aliter locum esse huic iudicio, nisi ubi recte con-
stituta est religio: deinde non esse quoslibet in-
differenter ad mortem trahendos qui aliqua in
parte erraverint, sed hanc severam animadversionem
in solos apostatas statui qui pietatem radicitus con-
vellunt, ut cultus Dei adulteretur, vel aboleatur
pura doctrina. Neque sane iubet Deus linguae
lubricitatem capitaliter puniri, si quid inconsiderate
exciderit: sed sceleratum consilium religionis mu-

 

1) sehr. 7-12, ·

PRIMUM PRAEOEP'PUM.

 

360

tandae: quemadmodum verba clare sonant. Caete-
rum quam singularibus modis commendet nobis
Deus fovendae et asserendae pietatis studium, at-
tendere operae pretium est. Nam quia leges gene·
rales variis exceptionibus eludi solent, diserte ex—
primit, neque fratri, neque filio, neque uxori, neque
intimo cuique amico parcendum esse. Oculus au-
tem parcere dicitur, quia plurimum valet aspectus
ipse ad affectus movendos in utramque partem.
Ideo non abs re exigit Deus fortitudinem, quae nec
lacrymis, nec blanditiis, nec spectaculi tristitia ad
misericordiam flectatur. Emphaticae quoque sunt
loquutiones: Frater tuus, qui ex eodem utero pro·
dierit, uxor quae in sinu tuo vel complexu dormit,
amicus quem non secus ac te ipsum diligis: ne
guo humanitatis affectu languescat purus zelus,

um videtur sacrum eius nomen profanari. Pro-
nunciat Christus, neminem esse dignum quem ag-
noscat pro discipuIO, nisi qui patrem et matrem
et filios neglexerit, ubi fuerit opus. Ita nunc Deus
tenerrimos omnes affectus qui a natura sunt inge·
niti, et in quibus optimi quique sibi interdum in·
dulgent, si nos a vindicanda sua gloria impediant,
pronunciat esse vitiosos. Uxorem et liberos amare
tanquam propria viscera, pium et laude dignum
est: fratrem et amicum simili amore prosequi, nulla
ratio vetat: modo omnibus praeferatur Deus, cuius
gloriam prodere in hominis favorem nimis prae-
posterum est. Nam uxorium amorem, et quidquid
eiusdem coloris est, obtendere, quid aliud cst quam
opponere Deo eiusque praeceptis nostros affectus?
Quare rigorem ad quem nos obdurat, velle inflectere
non ferenda est mollities. Iam gravitas poenae
duas habet iustissimas causas: quia et in vindican-
dis Dei contumeliis frigemus prope omnes, ubi
maxime ardere oportebat: et quemadmodum peri·
culosis morbis adhibentur acriora remedia, sic tam
noxiae pesti et prorsus mortiferae aequum est non
vulgariter occurri. Quo etiam spectat particula
clam vel occulte. Quanquam enim videri posset in-
humanum, prodere qui publice non deliquit: quia
tamen sectarii lucem fugitantes, clandestinis artibus
et fallaciis obrepunt, necesse est eos prohibere ne
fraudulenter veneno suo inficiant singulas domos,
ut semper accidit. Mature ergo prohiberi vult
Deus insidiosos eornm conatus, ne longius serpat
contagio.

7. Ε diis populorum. Summa huc tendit, ac-
quiescendum esse in veritate cognita, ut clausae sint
aures diversis omnibus figmentis. Vicinitas facere
solet ut homines inter se communicando, alii aliorum
moribus se conforment. Ita ultro citroque com-
meant vitia: atque ut ad malum fere sumus pro·
pensi, qui deteriores sunt, rectos pervertunt. Quum
ergo ab omni parte circumdatus esset populus Is—
rael idololatris, facile ad imitationem allici poterat,

 

