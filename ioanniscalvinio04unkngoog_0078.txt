127

sceleste abusus esset Dei clementia, novo malo re-
pente corripi oportuit, ut in tenebris sentiret Dei
ultoris manum, quam contempserat. Nec sane minis
territus fuisset: sicuti mox patebit, quum admoni-
tus fuit de morte primo eniti sui, et simili totius
regionis strage tam in ominibus quam in bestiis,
non fuisse commotum, sed secure Deum provo·
casse ac si nihil audisset. Nihil igitur mirum si
terram prius obruit tenebris Deus quam Pharao tale
quidquam suspicari queat. In fine versus verbum
WD' quidam passive exponunt: quasi diceret tene·
bras fore palpabiles, nam nomen Ἴων-ι singulare est
apud Hebraeos. Qui transitive accipiunt, quia vo-
lunt indefinite esse positum, subaudiunt nomen,
hoc sensu, ut quivis palpet. Atqui si transitiva sig-
nificatio placeat, melius ad Pharaonem referetur.
Libenter tamen eorum sententiae subscribe, qui te-
nebras ita densas fore scribunt ut manibus pal-
pentur.

22. Et extendit Moses, His tenebris Deus non
solum exprobrare voluit Pharaoni mentis caecita-
tem, sed modis omnibus convincere quam vesano
furore resisteret. Nullum cunctis mortalibus a sum-
mis usque ad infimos magis commune bonum
quam lucis, quo vulgus ignobile et contemptissi-
mi quique non minus qnam summi reges fruuntur.
Solis igitur radiis illustrari totum orbem, Aegyp-
tios vero, quamvis oculatos, iacere in tenebris de-
mersos, horribile Dei iudicium fuit. Quid ergo
illis dementius, dum sua duritie cum tam formido-
losa Dei manu confligere non desinunt. Aquae in
sanguinem conversae potum illis negaverant, ranae
et alia ‘insecta oppleverant totam regionem, inter
pediculos fere contabuerant, pustulis exarserant eo-
rum membra, grando partem annonae abstulerat:
plus deinde vastitatis attulerant locustae. Talibus
exemplis montes et saxa metu aliquo tangi dece-
bat. Haec igitur admonitio valde opportuna fuit,
tenebras diffundi per totam Aegyptum, ut scirent
Deo infesto in se coelestes quoqne exercitus esse
armatos. Ac ne obscura vel ambigua esset Dei ultio,
non potuit causa caliginis in eclipsin aliquam con-
ferri, tum ob densitatem tum ob temporis spatiu‘m.
Haec enim duo a Mose diserte notantur, quo cer-
tius const-et solem Aegyptiis fuisse obscurum, qui
Dei gloriam impio contemptu exstinguere conati
fuerant. Ex opposito magna Israelitis alacritas
accedere debuit, quum in splendore solari agnosce-
rent paternum Dei vultum erga se fulgere. Per·
inde enim suo favore tunc eos irradiavit, ac si libe-
rum egressum monstraret. Ac poterat quidem atto·
nitis hostibus statim illos educere: sed voluit alio
modo parare illis exitum, ut videbimus.

23. Tunc accersivit Pharao Mosen. Hoc ictu

aviter expavefactum fuisse colligimus: quod ultro
ῗζίοιιι antea) homines sibi tam molestos et tam atro-

COMMENTARIUS IN EXODI CAPUT X.

 

128

cium calamitatum autores ad se rursum vocat, ut
de exitu paciscatur. Quaeritur tamen, si nemo per
triduum e suo loco surrexit, qui potuerit Pharao Mo·
sen et Aharon accersere. Si respondeamus, caligine
iam discussa missos fuisse nuncios, in promptu erit
exceptio: non videri probabile, ex quo laxatus erat
poenae ri or, indomabilem belluam fuisse tam
facilem. idimus enim hactenus, quoties manum
suam retraxit Deus, superbum illum tyrannum ab·
iecto metu ad suam ferociam rediisse. Equidem
existimo, quum adhuc eum urgeret necessitas, et
ab aeterna caligine sibi metueret , de placando
Mose cepisse consilium. Quum autem hic narra-
tur iacuisse omnes suo loco, hyperbolice positum
esse interpretor: ac si dictum esset cessasse ab
omnibus officiis quae lucem requirunt. Quamvis
autem nox opera exsequi non permittat, quibus inter·
diu se exercent homines, non tamen ita constrictos
tenet quin se moveant. Quanquam hyperbole nihil
habet absurdum vel durum, sic obrutos fuisse te·
nebris Aegyptios ut in sua quisque statione quasi
defixus maneret, nec se mutuo conspicerent: quia
in obscuritate tridui solitis eos actionibus perfungi
Deus vetuit. Porro etsi plns aliquid largiri paratus
est Pharao quam ante, nondum tamen finem ter-
giversandi facit. Parvulos exire patitur modo re-
maneant pecora: sive qnia sperabat egestatis peri-
culo populum facile posse retrahi: sive ut talibus
spoliis ditatus leviorem saltem iacturam faceret.
Nam de hominibus ipsis valde fuisse anxium liquet,
quod aegerrime concedit ut suis opibus nudati sa-
crificandi causa exeant: quod non adeo moleste tu·
lisset si tantum inhiasset- praedae. Caeterum docet rur-
sum hic locus, impios cedere Deo tantum ex parte,
ut interea obluctari non desinant: qualiter scelerati,
dum obtorto collo eos trahit carnifex, sequi cogun-
tur, neque tamen ideo magis sunt obsequentes.
Iam et illud notandum, captandis effugiis solertes
esse impios, dum manu Dei torquentur, et quasi
multiplici flexu huc et illuc versare consilia et
mentes, ut sinceritatem fugitent. Ubi dicit, etiam
parvuli vestri exibunt, bac amplificandi particula
speciem liberalitatis ostentans, Mosen et Aharon
blande demulcet: quasi diceret se iam illis demum
concedere quod praecipue expetere visi fuerant.

25. Dixitque Moses, Omnes exceptiones non
minus severe Moses repudiat quam si pro imperio
exigeret a rege quod Deusniussitc Et certe hoe tam
austero ct praeciso loquendi genere fiduciae speci-
men edidit, quo impii tyranni fastum et audaciam
deiiceret. Praetexit quidem opus esse victimis, et
hoc modo maiorem invidiam declinat: sed interea
libere pactiones omnes excludens, ac ne minimum
quidem pilum relinquens in regis arbitrio, potesta·
tem asserit uni Deo in solidum, ut sciat Pharao
nihil se cavillis proficere. Haec quidem loquutio:

 

 

