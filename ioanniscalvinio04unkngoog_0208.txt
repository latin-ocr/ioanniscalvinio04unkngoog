391

superstitionibus affine. Huc spectat prohibitio, ne
seIsraelitae cum Deo gerant sicut gentes cum ido-
lis, sed interposita sit maceria quae ipsos a toto
orbe separet. Tota autem externa cultus Dei pro-
fessio apte secundo praecepto annectitur: quia ex
eo dependet, nec alio tendit quam ad eius observa-
tionem. Porro de tabernaculo, sacerdotio et sacri-
ficiis verba facturus, altum et spatiosum mare in-
gredior: in quo multi interpretes, dum curiositati
suae indulgent, per flexuosos errores vagati sunt.
Eorum itaque exemplo admonitus vela contraham,
et parce tantum libabo quae ad fidem aedificandam
·valent. Iam vero rogandi sunt lectores, non tan-
tum ut mihi condonent quod ab argutis specula-
tionibus abstine0, sed ut ipsi quoque intra finos
simplicitatis libenter se contineant. Multis aures
pruriunt: et pro ingenita vanitate, maximam ho-
minum partem magis oblectant inanes allegoriae
quam solida eruditio. Verum quibus in schola
Dei proficere animus erit, discant perversum (quod
eorum mentes titillat? desiderium plusquam expedit
sciendi, fraenare. unc Mosis verba expendamus.

5. Sed locum quem eleyerit Deus. Quaeritur
cur in uno tantum altari voluerit Deus offerri sibi
sacrificia. Praeter rationem quam nuper attuli, mi-
nime dubium est quin hoc modo fidelibus consulue-
rit, ut consensum in fidei unitate inter ipsos foveret.
Locus ergo omnibus communis instar vexilli fuit
ad colligendum populum, ne scinderetur religi0, et
ne qua diversitas obreperet. Porro Deus eligendi
ius et arbitrium sibi vendicans, obedientiam com-
mendat, ex qua etiam pendet cultus puritas Ve-
rum rursus oritur alia quaestio: quia ante tempus
Davidis nusquam habuit arca fixam sedem, sed
quodammodo peregrinata est in variis hospitiis: si
autem electus locus de monte Sion intelligitur,
tempore igitur intermedio liberum fuit populo sacra
peragere ubi placeret. Respondeo, non ante elec-
tum fuisse locum quam arca in Sion locata est.
'Pum enim demum impletum fuit quod in Psalmo
dicitur: Laetatus sum cum dicentibus mihi, In
domum Iehovae ibimus (Psal. 122, 1). Stabiles
erunt pedes nostri in atriis tuis, Ierusalem. Quibus
verbis significat propheta nullam prius fuisse sta·
tionem, quia Deus nondum locum ubi esset colen·
dus⁹ designaverat. Ideo diserte exprimitur: Ex
cunctis tribubus tuis, vel: In una tribuum tuarum:
ubi singulare privilegium notatur, quo tribus una,
reliquis posthabitis, ornanda erat. Atque huc per-
tinet quod in alio Psalmo dicitur: Reprobavit taber-
naculum Ioseph, tribum Ephraim non elegit: sed
elegit tribum Iuda, montem Sion quem dilexit
(Psal. 78, 67). Et exstruxit quasi excelsa sanctua-
rium eius, quasi terram quam fundavit in saeculum.
Eodem sensu alibi gratulantur sibi fideles postquam
apud Davidem arca fuit deposita: Ingrediemur in

SECUNDUM PRAEOEPTUM.

 

392

habitationes Dei: adorabimus ad scabellum pedum
eius (Psal. 99, 5. et 132, 7). Vicissim etiam pro-
nunciat spiritus: Quoniam elegit lehova Sion, dile-
xit eam in seclom sibi. Haec requies mea in sae·
culum: hic habitabO, quia dilexi eam (Psal. 132, 13).
Passim occurrunt similes sententiae, quae confirmant
non ante habitasse arcam in vero domicilio quam
dum reposita fuit in Sion. Et Deus (meo iudicio)
ut spem populi suspensam teneret, promisit, quamvis
ad tempus locum mutaret arca, se tamen destinasse
perpetuam sedem in qua quiesceret. Caeterum inde
non sequitur, ad illud usque tempus datam fuisse
licentiam populo ubique sacrificandi. Ubicunque
enim fuit sanctuarium, temporalis quoque fuit loci
electio, donec ostensa esset legitima sedes. Itaque
Deus per Ieremiam stultam fiduciam qua turgebant
Iudaei castigans, dicit: Ite in Silo, et aspicite quale
iudicium illic exercuerim (Ierem. 7, 12). Quibus
verbis significat, Silo ad tempus excelluisse, et
tandem honore suo fuisse privatum: quia indigne
illic sacra polluta fuerant. Etsi ergo specialis est
hic promissio de Sione, non dubium tamen quin
Deus interea Israelitas ad sanctuarium suum alli·
get, ne sibi quisque exstruat proprium altare, vel
urbes sibi alia atque alia templa aedificent. Iam
notatu digna est loquutio: Ut ponat nomen suum
ibi: item, Habitare faciat: quae crassis imagina-
tionibus occurrit, ne populus Deum parietibus in-
cludat, ut solent homines immensam Dei essentiam
circumscribere, vel detrahere e coelo, et subiicere
terrenis elementis. Atqui nomen Dei habitare di-
citur in loco, non sua natura, sed hominum re-
spectu: dum pro ipsorum ruditate, visibile praesen·
tiae suae symbolum statuit ante oculos. Hac ratione
descendere saepe dicitur, non quod se moveat qui
coelum et terram implet, sed quia familiaris eius
cognitio ipsum hominibus propinquum reddit. Etsi
autem patitur se in terra invocari, non vult tamen
illic subsistere hominum mentes, sed potius per gra-
dus sursum eas attollit. Itaque per Isaiam (66, 1)
duriter eos obiurgat, quod in vitiis suis defixi
putarent nihilominus, quia templum erat in con-
spectu, Deum sibi esse obstrictum: quum nostrum
sit fide et serio animi affectu ad eum accedere, ubi
manum suam ad nos extendit. Vocatur quidem
saepe arca foederis, ipsius facies: sed ne homiues
crassum aut terrestre quidquam concipiant, simul
vocatur sanctuarium scabellum pedum eius. Porro
enumerat oblationum species, quarum postea vide·
bitur clarior explicati0. Tantum breviter admoneo,
holocausta comprehendi sub sacrificiis tanquam par·
tem sub toto. Ubi vertimus levationem manus,
hebraice legitur ΠΒἹἽΠ, cui saepe adiungitur aliud
nomen ΠΞὋΠ. Etsi autem utrumque ab elevando
dicitur, apparet tamen differre: et linguae periti sic
distinguunt, ΠΟΠΓ, attolli sursum, et deorsum sub-

