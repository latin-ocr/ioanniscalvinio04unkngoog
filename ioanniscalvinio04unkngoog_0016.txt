7 PRAEsATIO. 8

ne peccandi licentia nobis indulgentes, falso nos esse Dei filios gloriemur. Nam quum tam severe ultus
sit Deus idololatriam, pravas cupiditates ac libidines , contumaciam, aliaque scelera: hinc discendum est,
nusquam Deum luculentius sua iudicia exserere ¹) quam in ecclesia: ut quod fallacibus Iudaeis contigit,
ad omnes nostrae aetatis hypocritas accommodemus. .

Doctrinae partitio quatuor praecipue membris comprehenditur. Nam ut ad docilitatem animos
comparet, multis elogiis commendat legis autoritatem. Quaecunque igitur sententiae occurrent de legis
dignitate, praefationis vice ponuntur, ut iustam reverentiam Deus obtineat: ideoque ordine praecedunt
legis praecepta, et in hac prima classe locanda erunt.

Sequuntur decem praecepta, quibus pie iusteque vivendi regulam, breviter quidem, sed in solidum
complexus est Deus: modo ne separemus quas sparsim interpretationes addidit legislator. Multa enim
extra duas tabulas leguntur, quae sensu tamen nihil differunt: ideoque adhibenda est prudentia ut singula
annexa suis praeceptis legem integram nobis conficiant.

Tertium caput doctrinae constat ex appendicibus, qua voce intelligo, prioris quidem tabulae
respectu, caeremonias et externa pietatis exercitia: deinde secundae respectu leges politicas.- quoniam non
alio tendit utraque pars, nisi ut legis moralis observationem adiuvent. Atque hoc cognitu non parum
utile est, nihil caeremonias vel iudicialem doctrinam mutare, vel detrahere de regula decem verbis tradita:
sed tantummodo adminicula esse quae ad Deum rite colendum, et ad iustitiam cum hominibus colendam
nos quasi manu ducant. Scimus continuum olim prophetis fuisse certamen cum populo Iudaico, quod
caeremoniis strenue incumbens, ac si inclusa illis esset perfecta religio et sanctitas, veram iustitiam
negligebat. Itaque negat Deus se quidquam de sacrificiis praecepisse: ac omnes externos ritus pro
inutilibus nugis ducit, si illis vel minimum pretii seorsum a decem praeceptis tribuitur. Unde certius
colligimus quod attigi, non esse ex substantia legis, (ut loquuntur) nec per se ad Dei cultum valere, nec
eas a legislatore ipso exigi quasi necessarias, vel etiam utiles, nisi in gradu inferiore subsidant. In summa,
accessiones sunt, non quae legi vel unum apicem addant, sed quae pietatis cultores retineant in spirituali
cultu, qui fide, poenitentia, Dei invocatione, et laudibus quae gratitudinem demonstrant, crucis etiam tolerantia
continetur. In politicis omnibus praeceptis nihil plane reperietur quod aliquid secundae tabulae ad perfec-
tionem addat. Sequitur itaque, ad regulam bene recteque vivendi, praeter decem verba, desiderari
nihil posse.

Ultima pars finem usumque legis ostendit: ac proinde eius utilitas latissime patet. Qui denim
nobis prodesset ad iuste vivendum institui, nisi culpae et reatus agnitio nos ad quaerendum remedium
traheret? Quod ergo promissionibus tam blande et suaviter nos Deus allicit, quod rursum maledictionibus
fulminat, partim nos reddit inexcusabiles, partim omni instit-iae fiducia exspoliatos deficit, ut gratuitum
eius foedus amplexi, ad Christum legis finem confugere discamus. Huc spectant promissiones quibus se
propitium sore testatur, ut parata sit peccatis venia: deinde spiritum regenerationis offert. Unde pendet
illa sententia: Christum esse finem legis. Neque tamen hanc classem a superioribus discerno, ac si nihil
haberet cum illis commune et promiscuum. Antequam enim eo perventum fuerit, attingere saepius
necesse erit tam miserrimam humani generis cladem, quam peculiare adoptionis beneficium, et continuam
seriam paterni favoris, quo Deus suos prosequitur. Neque enim aliud sibi volunt omnes expiationes, quam
Deum semper fore misericordem, quoties ad veniae asylum confugerit peccator. Sed quam necessaria
fuerit haec distributio, melius ex contextu intelligetur. ‘Canticum et mors Mosis, quatuor librorum
erit clausula.

 

1) Edd. exercere.

 

 

 

