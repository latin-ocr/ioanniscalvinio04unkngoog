147

‘tantum ex sepulcre, sed e profundissimis abyssis
manu Dei se fuisse erutos. Apparet autem, quum
a Mose iussi sunt se coniicere et quasi ingurgitare
in angustias quarum fit mentio, fuisse miraculis
attonitos, et somniantibus similes, quandoquidem
absque difficultate paruerunt: quum tamen horrorem
incuteret ipsa loci facies. Neque enim si discrimen
apprehendissent, tam prompta fuisset ad parendum
alacritas, ut mox videbimus. Quare non tam ipsos
laudare, quam Dei providentiam, Mosi propositum
fuit. Apparet tamen, nisi ob visa tot miracula fero
ecstatici fuissent, vix potuisse adduci ut se ultro
impingerent in speluncas unde nullus erat exitus.
Ex voce §UD coniicere licet arcem rupi fuisse im-
positam ad prohibendos accessus, Quid sibi velit
Wl'nrl mihi non satis const-at: nec video cur Graeci
transtulerint Os vallis. Et oris tamen nomine
probabilis coniectura elicitur iter fuisse pylis con-
strictum. Quia ἾῚΠ speluncam significat vel foramen,
nescio an locus ille nomen inde sortitus sit, quasi
os foraminum vel speluncarum. Nam literam Ἰ in ⁹
converti usitatum est, et generis enallage in plurali
numero Hebraeis trita est. Nisi cui forte magis
probetur, quum scriptum esset ΝᾛΠΠ literam Π iu
locum Π obrepsisse propter affinitatem. Quod si reci-
pitur, positum erit femininum genus pro masculino.
Ita esset Os montium. Verum ut etymologia secundi
nominis nos lateat, ex nomine oris certo conficitur
speluncam fuisse rupibus inclusam et angusti in-

ressus. Quanquam, si in re dubia iudicium proferre
ficet, potius existimo a verbo ΓΠΠ deductum esse:
quod sculpere significat, vel exarare: quia scilicet
praecisae rupes erant, quasi malleo sculptae. A
tergo autem cinctus erat locus mari, ac si iam
Israelitae in sepulcrum coniecti forent.

3. Dicet enim Pharao. Hie consilium suum
Mosi exponit Deus: quamvis toties cum Pharaone
congressus retulerit insignes victorias, restare tamen
ultimum actum, ut in mari ipsum demergat cum
exercitu. Dicit igitur hac illecebra captum iri Pha-
raonem, ut in suum interitum ruat. Nam si populus
celeri traiectu venisset in terram Chanaan, non
tanta fuisset eius persequendi facultas. Deus ergo
illustrandae gloriae suae causa, tyrannum inescavit,
ut eum caperet, non secus ac solent hamo pisces.
Vocem 0³:2³ quae hic ponitur, alii perplexos reddunt,
alii vero irretitos: sed commode etiam exponi potest,
confusos esse in terra, quia nullum exitum reperient,
nempe angustiis undique obse tos, et mari ab alia
parte opposito. Atque, ubi e consilio Pharaonis
loquitur, non sequitur (hominum more) quod veri-
simile est, sed ut proprium eius munus est corda
scrutari, de abscondito tyranni affectu pronunciat,
ut de re sibi bene perspecta. Postea longius pro-
greditur. Neque enim tantum se praevidere signi-
ficat quid futurum sit: sed iterum repetit quod ante

COMMENTARIUS IN EXODI OAP. XIV.

 

148

aliquoties vidimus, cor Pharaonis se obduraturum,
ut populum persequatur. Unde sequitur, ipsius
arbitrio et ductu hoc totum fuisse gubernatum.
Caeterum non soli Mosi privatim hoc testatus est,
sed omnes mature praemonitos esse voluit, ne su·
bito hostium adventu perculsi desperarent de salute.
Quae tamen admonitio minus valuit quam decebat:
quia paulo post deprehensi, non minus turbantur
quam si Dei errore et Mosis inscitia venissent in
discrimen.

5. Numicium est autem reyi. Non simpliciter
intelligit Moses, regem tunc primum audisse de
fuga populi, quae minime occulta fuerat: sed nar-
ratas fuisse circumstantias, quae ad aliquid tentan-
dum stimulos adderent. Ergo ubi audit populum
trepide fugisse, existimat potuisse minimo obstaculo
retineri. Nec solus ipse tanta amentia laborat, sed
omnes aulici proceres desidiae suae imputant quod
exierit populus. Quaerunt apud se cur passi sint
filios Israel abire. Quasi vero‚non conati sint modis
omnibus liberum discessum prohibere: quasi non
devicta e coelo decies fuerit eorum pertinacia: quasi
non tandem extorserit Deus populum suum ab
invitis. Sed hic est impiorum stupor ut tantum
exhorreant praesentem Dei manum, statim omnium
quae viderunt obliviscantur. Attriti fuerant atro·
cibus et horrendis poenis: nunc tanquam integri
disputant cur non ad extremum usque restiterint
Dec, qui eos maxime reluctantes quiescere tandem
coegit, postquam decies experti fuerant se frustra
reniti. Sed tali superbia excaecari reprobos oportet,
ut ferantur in suam perniciem, dum persuasi nihil
sibi esse arduum, adversus Deum confligunt.

6. Et aptato curru suo, Paucis bellicum appa·
ratum describit Moses, non tantum ut magnitudinem
virtutis Dei commendet in liberando populo, sed
etiam ut doceat quanto impetu et quam obstinata
audacia se proiiciant impii, dum pravis et scelestis
suis cupiditatibus morem gerunt. Nuper fere exa-
nimes stupebant Aegyptii, et clamabant de se actum
esse: vix dies unus praeteriit quum validum exerci-
tum colligunt tanquam ex florente copia. Si quis
excipiat sexcentos currus atque etiam longe plures,
quantumvis instructos, fuisse tamen impares sex-
centis hominum millibus domandis: respondeo,
quum scirent certamen esse cum imbelli turba, cui
etiam permixtae essent mulieres et pueri, hac opi-
nione fretos, sperasse nullo negotio pessumdatum
iri ingentem illum numerum: quia et prudentia et
ordine careret. Nec vero spes eos fallebat, nisi
obviam ivisset Deus. Sed eventu probatum fuit
quam vere pronunciet Salomo (Prov, 21, 30), non
esse sapientiam, neque prudentiam, neque consilium
adversus Deum: et quam vere ecclesiae hostibus
insultet Isaias 8, 9: Accingite vos, et confringemini:
accingite vos, et confringemini: inite consilium, et

 

 

