427 SECUNDUM PRAECEP'I'UM. ι 428

iurando sancitur, constat alteri praecellere. Minime
ergo dubium est quin David, ut erat fidus legis
interpres , clarius demonstraverit quod illic obscure
figuratum erat. Hactenus docere volui , creatum
fuisse leviticum sacerdotem, qui umbra esset veri
mediatoris. Nunc breviter operae pretium erit notas
attingere ‚ quibus distinguendus est unicus et per·
petuas noster sacerdos filius Dei ab illis veteribus:
nam fusior explicatio suis loeis postea sequetur.
Primum discrimen nunc ostendi, temporalem scilicet
fuisse figuram: quia perpetuitas non nisi in veritate
quaerenda est. Ex quo discimus, munus sacerdotale
non fuisse a Mose institutum quod semper maneret,
sed quod populum dirigeret ad spem meliorem.
Quod autem de re ipsa dixi, ad personas etiam
transferre convenit. Unus tantum sub lege fuit
summus sacerdos , sed cui postea succederet unus
ex suo genere: quia scilicet omnes erant mortales.
Nemo igitur, praeter Christum ‚ idoneus unquam
fuit sacerdos: quia perpetuus esse nemo potuit.
Unde emergit nobis secundum discrimen. Tertium
vero in ipsa Christi divinitate, quae inde probatur,
quod sacerdos secundum ordinem Melchisedech
principium non habet. Neque enim reperietur
origo Melchisedech: sed tantum semel ac repente
reducitur in medium, ac si delapsus esset e coelo.
ananum est in coniunctione regni et sacerdotii.
Deus sub lege alios esse reges voluit, alios sacer-
dotes, nec fas erat munus alterum cum altero mis·
cere. Atqui regis titulo ornatur qui futurus dicitur
sacerdos instar Melchisedech. Quintum, quod sacer—
dos legalis nonnisi in visibili ac terrestri sanctuario
coram Deo apparuit: Christus autem penetravit in
coelos, ut patri nos offerret, non in externis lapidum
symbolis, sed re ipsa: quia in ipso ut in capite
nostro, ad Deum omues colligimur. Sextum in
perfecta Christi iustitia situm est. Nam legalis
sacerdos, quum esset unus ex peccatoribus, necesse
habebat pro se ipso deprecari. Christus autem ab
omni culpa immunis gratiam nobis sua puritate
conciliat. Septimum, quod ab externis figuris mu·
tuatus est sacerdos quae in Christo vere et re ipsa
sunt exhibita. Vestes sacrae (ut nuper diximus)
aliquid plusquam humanum designarunt: unctio
etiam, spiritus qui in Christo residet symbolum
fuit: ideoque non externo et corruptibili oleo con·
secratus est, sed omnium donorum plenitudiue. Ab
uxoris contubernio abstinuit vetus sacerdos quum
sanctuarium ingrediebatur. Uxorem, non nisi vir-
ginem ducere licuit: perfecta et spiritualis Christi
mundities se ipsa contenta est. Postremum discri-
men in ipsis sacrificiis de quibus in praesentia
longius disserere supersedeo: quia proprium deinde
locum habebunt. Hoc nunc tenendum est, Christum
non pecudum sanguine, sed suo ipsius expiasse
mundi peccata. Nunc ad verba Mosis.

 

1. Tu vero accerse ad te Aaronem. Hic sacer·
dotio conciliatur pretium et dignitas a Dei vocatione.
Quod etiam probe expendit apostolus his verbis:
Nemo sibi usurpat honorem, sed qui vocatus est,
ut Aharou (Hebr. 5, 4). 'Apud gentes profanas
suffragiis creati sunt sacerdotes, ut sola illic ambitio
regnaret. Deus autem eos demum legitimos censeri
voluit quos suo unius arbitrio elegisset. Ac certe
non fuit penes totum humanum genus obtrudere
aliquem Dee, qui se ad veniam et pacem impetran-
dam ingereret, imo ne Christus quidem ad Deum
placandum idoneus fuisset, nisi munus subiisset
patris decreto sibi impositum. Quo pertinet celebre
illud iusiurandum, quo pater coelestis sacerdotem
ipsum constit-uit. Ac tauto quidem foedius et magis
detestabile fuit sacrilegium quod postea grassatum
est in ente Iudaica, ut sacerdotium coemerent
posteri haron. Et illa uae a Iosepho narratur
tam indigna nundinatio , errorem nobis incutere
hodie debet, dum videmus sacrum illum honorem

. profanatum fuisse ab ea familia, quae ad obeundas

Christi vices divinitus electa erat. Porro utcunque
ius omne et fas everterint, stetit tamen inviolabile
Dei consilium: ut seirent fideles sacerdotium a Dei
autoritate pendere, sicuti a mera eius gratia manat
reconciliatio. Nam ut hominibus sacerdotem creare

, liceat, necesse erit suis meritis Deum antevertere:

a quo longissime absunt. In eligendis ecclesiae
pastoribus alia est ratio: quia postquam ordinem
ipsum Christus instituit, ab ecclesia iussit eligi qui
doctrina et vitae integritate ad hoc munus geren·
dum idonei essent. Quanquam hoc modo non re—
signat ius suum et potestatem hominibus, uia nou
desinit etiam per ipsos vocare. Ergo ut eus se
doceat unicum esse sacerdotii autorem, praecipit
Aharon et eius filios sibi separari ex aliorum nu-
mero. Interea Mosi partes istas mandat, quem
tamen pari honore non dignatur. Consecrat Moses
Aharon, quum tamen nunquam ipse oleo aut vestitu
inauguratus fuerit ad Dei cultum. Unde perspici·
mus, sacramenta vim suam et effectum non a mi·
nistri virtute, sed a solo Dei mandato habere. Ne·
que enim dedisset aliis Moses quod uon habebat,
nisi ita Deo placuisset.

2. Et facies vestes sacras. Ornatus exterior
veri et spiritualis defectum notavit. Nam si omm-
bus perfeetionis numeris absolutus fuisset sacerdos,
supervacua erat umbratilis accessio. Caeterum
ostendere voluit Deus hoc symbolo plusquam au·
gelicum virtutum omnium splendorem, qui m
Christo exhibendus erat. Propriis sordibus inun
natus erat Aharon, ideoque indignus qui se in De1
conspectum sisteret. Ergo ut iustus esset conciliator
Dei et hominum, exutus communi habitu, tanquaul
novus homo prodibat. Sacer itaque vestitus prl-
mum ad vitia tegenda, deinde ad demonstrandum

 

