583

sabbathi commendationem, quamvis membrum sit
secundae tabulae. Et scimus rudem illum populum
modis omnibus alliciendum fuisse, ut alacriter de-
bitum Deo cultum praestaret. Summa igitur est,
non modo testatam se facturos suam erga -Deum
pietatem, sed clementiam erga servos. Herile vero
imperium mediocriter ab illis exercendum esse ante
docui, si memores essent antiquae conditionis: quia
ipsi quoque in Aegypto servierant. Si quis putet
rationem non quadrare, quia illic oppressi fuerant
immani et dira tyrannide: responsio in promptu
est, ex proprio sensu potuisse melius statuere quam
detestanda et intolerabilis esset saevitia.

Exodi 31, 13. Et tu alloquere filios Israel. Eadem
quae prius inculcat, additis quibusdam aliis verbis,
quale est istud: Sanctitas erit vobis: qua voce hor-
tatur ut ritum hunc tanquam sacrosanctum et in-
violabilem sollicite observent, quia in eius neglectu
concideret religio. Et ideo capitalem poenam de·
nunciat si quis opus illo die fecerit. Unde iterum
colligitur mysterii dignitas et praestantia, quum
delictum in speciem leve Deus morte dignum cen·
suerit. Minime autem excusabilis fuit contemptus,
quasi ex professo pessumdare quod Deus volebat
notam 'esse discriminis inter populum suum et pro·
sanas gentes. Eodem tendunt qui sequuntur loci,
quorum supervacua esset repetitio, nisi quia hoc
‚modo admonitus fuit populus rem esse maximi
ponderis. Ac vetando ignem accendere, cavillis
omnibus occurrit, quorum fuissent satis prompti arti-
fices: negassent enim si pridie apposita fuisset olla
ad focum, violari sabbathum igne accenso. Quod
ergo prae aliis tolerabile fuisset, excludit Deus, ne
se in victu parando occupent, vel aliud terrestre
opus suscipiant quantumvis favorabile. Quod autem
pactum saeculi, vel aeternum vocat, inde pertinaciae
materiam arripiunt Iudaei, et in Christum quasi
foedifragum proterve bacchantur quod sabbathum
abrogaverit. Non litigabo cum ipsis de voce obul,

QUARTUM PRAEOEPTUM.

 

584

quae ubique perpetuitatem non sonat, sed longum
tempus, in re ipsa simpliciter insistam. Quidquid
sub lege dictum fuit aetornum , dico respexisse ad
novitatem quae Christi adventu contigit: atque
adeo legis aeternitas non longius extendi debuit
quam ad plenitudinem temporis, quo exhibita fuit
umbrarum veritas, et Dei foedus novam formam
induit. Si vociferentur Iudaei, perpetuum et tem-
porale esse contraria, negandum est secundum di-
versos respectus, quia certe quod proprium est legis,
vigere non debuit nisi usque ad Christum. Adde
quod sabbathum, quamvis hodie in usu non sit ex-
terna eius observatio, aeternum manet ipso effectu,
sicut circumcisio. Itaque abrogatione optime san·
cita fuit utriusque stabilitas: quia si hodie a Chri-
stianis idem exigeret Deus, velum opponeret morti
et resurrectioni filii sui. Et Iudaei quo magis se-
dulo incumbunt ad servandum diem festum, eo ma-
gis derogant eius sanctitati. Nos vero falsa invidia
gravant, ac si contumeliosi essemus in sabbathum:
quia nihil est quod rem ipsam et substantiam me-
lius confirmet quam abolitio externi usus. Huc
otiam accommodent lectores quae scripsi in caput
17. Genesis, ne frustra cum eorum taedio prolixior
sim: et in sacrificiis tractandis nonnihil attigi quod
ad eandem doctrinam conveniet. Quod Exodi 34.
diserte feriari iubet Deus in aratione et messe, nou
perinde est ac si fraenum laxaret in reliquum anni
tempus: sed vinculum magis adstringit, quia nulla
necessitas sacram hanc observationem interrumpere
debeat. Videri alioqui poterat honestus praetextus,
si ob continuas pluvias, aut alia coeli incommoda
difficilis esset aratio, solvendos esse lege agricolas,
ne cessatio sterilitatem adduceret. Idem fuisset
iudicium in colli enda segete, ne in agro corrum-
peretur. Atqui eus nullam dispensationem ad·
mittit, quin dies septimus servetur etiam cum peri-
culo communis iacturae.

 

APPENDICES AD QUARTUM PRAECEPTUM.

EX EXODI XXIII.

10. Sex annis seres terram tuam et conyreyabis
fructus eius.- 11. Anno autem septimo omittes eam,
et quiescere sines, ut comedant pauperes populi tui, et
rifsiduatm comedant bestiae ayri. Ita facies vineae et
o iveto u0.

 

EX LEVI'I'. XXV.

1. Loquutus est Iehova ad Mosen in monte Sinai,
dicendo.- 2. Alloquere fiilios Israel, et die illis.- Quam
veneritis in terram quam eqo do vobis , sabbathi-eet
terra quiete Iehovae. 3. Sex annis seminabis ayruun
tumn, et sex annis putabis vineam tuam, et fructum

 

