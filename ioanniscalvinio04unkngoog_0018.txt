11 COMMENTARIUS IN EXODI GAP. I. 12

quaque tribu prodiissent dena millia. Haec autem
quadruplo longe excedit. Itaque Mosis narrationi,
quia communem generandi modum transgreditur,
quasi fabulosae fidem abrogant nasuti homines, qui
Dei virtutem nonnisi ex suo sensu et experientia
aestimant. Ea enim est hominum malignitas, ut
vel spernendis Dei operibus semper occasionem
inveniant: ea etiam improbitas et petulantia, ut
acumen suum absque pudore exerceant in obscuranda
eius gloria. Si ratione comprehendant fieri posse
quod pro miraculo narratur, naturae adscribunt:
(ita virtutis suae laude spoliatur ac fraudatur Deus)
si illis incomprehensibile est, quasi portentum re-
pudiant. Atqui si Dei potentiam agnoscere non
sustinent, nisi cuius magnitudine reddantur attoniti,
cur sibi verum esse non persuadent quidquid respuit
communis sensus? Rogant quomodo id potuerit
accidere. Quasi vero aequum sit, Dei manum
restringi ne in eius arbitrio sit operari supra humani
ingenii captum. Quin potius quia tam male pro
nostra tarditate in ordinariis eius operibus profici·
mus, necesse est insolita documenta nobis proponi,
quae in admirationem nos rapiant. Summa sit,
quia non de naturali sobolis procreatione hic disserit
Moses, sed miraculum prius inauditum celebrat, quo
Deus suae promissionis fidem sancivit, quum reve-
renter suspicere conveniat quod sensus omnes nostros
immenso spatio transcendit, perverse de eo et ma-
ligne ex rationis nostrae modulo iudicium fieri.
Quare potius id in memoriam veniat quod incredulo
populo exprobrat Deus apud Isaiam (51, 1). Nam
nt probet sibi non esse difficile, ex paucitate ad
quam redacti erant Iudaei, producere ingentem
multitudinem, iubet eos attendere ad cavernam
unde excisi erant, nempe ad Abraham et Saram,
a quibus traxerant originem, quos solitarios et ste-
riles multiplicaverat. Rabbini quidam suo more di-
vinant quaternos foetus editos fuisse. Quoties enim
aliqua in re perplexi haerent, libenter confingunt
quidquid placuit, deinde somnia sua pro certis testi-
moniis obtrudunt: stulte quoque et importune dispu-
tant. secundum physicam rationem id esse probabile.
Hos quoque nonnulli ex nostris parum considerate
imitati sunt, dum contendunt experientiae esse
consentancum quod scribit MoscS, quia non multum
absimilis sit quarundam gentium foecunditas, Insi-
gnibus quidem exemplis confirmari interdum cerni·
mus quod in Psalmo (107, 37) traditur, Deum
locare famelicos in deserto, qui illic aedificent urbes,
serant vites ac seminent triticum, ac multiplicentur
valde: sicuti rursum terras habitabiles in deserta
convertit et incolis nudat: sed consilium Mosis est,
docere, nullam fuisse unquam foecunditatem, quae
non inferior esset incrementis populi Israel. Atque
huc pertinet comparatio inter animas septuaginta,
et multitudinem quae inde profluxit, ut haec Dei

 

benedictio ab aliis omnibus separetur: deinde ver·
borum congeries, quae proculdubio ad amplifica-
tionem valet, quod fructificaverint, multiplicati sint,
creverint et roborati sint supra modum. ut replerent
terram. Nam repetitio adverbii Meod Meod, copiam
minime usitatam notat. Quod in verbo γἿῐυ non·
nulli metaphoram esse volunt a piscibus sumptam,
non reprehendo: nescio tamen an satis firmum sit,
quia generaliter pro quavis multiplicatione capitur.

8. Surrexit autem rex novus super Aeqyptum,
qui non noverat Ioseph: 9. Dixitque ad populum
suum: Eece, populus filiorum Israel multus et robustus
prae nobis. 10. Αρεᾶαητ, prudenter nos yeramus erya
illwn, ne multiplicetur.- ne aecidat, si obvenerit bellum,
iunyatur ipse quoque hostibus nostris, et paynel eontra
nos , ascendatque e terra. 11. Constituerunt ὁρίων
super illum praefectos veeiiyalium, ut affliyerent illum
oneribus suis: exstruxeruntque urbes munitas ¹) Pha-
raoni, Pithom et Rhameses.

8. Surrexit auoem rex novus. Quum centum
anni et plures feliciter transacti essent in libera
quiete, mutari coepit in deterius electi populi con-
ditio. Exordium autem calamitatum Moses ab
aemulatione et invidia, falsoque Aegyptiorum metu
fluxisse narrat: qnia sibi periculum a gente extera
impendere finxerint, nisi eam mature opprimerent.
Verum antequam illuc descendit, praefatur, beneficii
quod anseph acceperant deletam fuisse memoriam:
quae si viguisset, poterat truculentiam aliquatenus
mitigare. Credibile autem est, modestia Ioseph
factum esse ut oblivio haec obruerit gratiam illi
debitam: quia si magna suis privilegia postulasset,
atque a tributis et vectigalibus immunitates, multis
saeculis celebris fuisset fama, salutem ab homine
israelitico regioni fuisse allatam: sed apparet con-
tentum fuisse humano hospitio, ut commode et sine
molestia fratres sui habitarent in terra Gosen: quia
scilicet inquilinos esse voluit donec veniret tempus
liberationis. Atque optime eorum saluti hoc modo
prospexit, ne talibus illecebris capti, exitiales laqueos
induerent. Sed quo minus invidiae et querimoniis
obnoxia fuit sancti viri moderatio, eo minus excu-
sabilis eorum ingratitudo, dum paulo post saeculum
unum obliviscuntur rei tam memorabilis:¹ quae
publicis tabulis consignanda passim fuerat, 110
quando intercideret nomen Ioseph. Non ferenda
igitur impietas, quod eius cognatis et posteris apud
se peregrinari non concedunt, quibus, post Deum,
vel sub Dei manu et auspiciis, suam et terrac salu·
tem adscribere debuerant. Sed hic morbus semper
fere in mundo grassatus est: ac nobis certe expedit

 

1) In maraine additur: Vel, recondenda-annonae. Ed-
1617: Vel, perdendae annonae.

 

 

