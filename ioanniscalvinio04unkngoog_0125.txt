221

fruuntur omnes, aut vilescunt, aut certe iustam
gloriam non obtinent: quod autem singulare est,
magis est conspicuum. Porro pro confesso sumit
Moses, naturaliter nihil fuisse in populo illo, quo

tior esset eius conditio vel nobilior: ex quo infert

eo non aliam fuisse causam cur ipsos deligeret
quam meram dilectionem. Alibi autem diximus,
boo amore excludi vel exinaniri quidquid a se ipsis
afferre vellent homines. Unde sequitur, nunquam
satis gratos Deo fore Israeliten, qui praeter meri·
tum tam liberaliter ab eo sunt tractati.

Deut. 7, 8. Oua-todire volebat iurammm. Amo·
rem Dei a filiis ad patres deducit. Suae enim ae-
tatis homines alloquebatur, quum diceret ideo the-
saurum esse Dei quia ipsos dilexerat: nunc addit
non coepisse nunc primum eos diligi, sed originem
amoris a patribus fluxisse, ex quo Deus Abraham,
Isaac et Iacob adoptare voluit. Quanquam autem
inde clarius evincit, posteros Abrahae nihil tale esse
promeritos, quia tantum iure haereditatis sint Dei
peculium: simul tamen notandum est, non alia causa
adductum fuisse Deum quam mera liberalitate, ut
Abrahae esset propitius. Ideo paulo post dicet, eos
qui tunc erant superstites, caros esse Deo, quia
iampridem dilexerat eorum patres. Sed nunc bene-
ficentiam Dei ex eo magis commendat, quod foedus
suum a patribus ad filios transmiserit, ut se in pro-
missis fidum ac veracem ostenderet. In fine versus
liberationem populi gratiae illius et effectum et
testimonium esse docet.

Deut. 10, 14. Ecce,Iekovae. Gratiam qua vidi-
mus populum Deo esse devinctum rursus inculcat:
quia haec maxime efficax erat observatio ad ipsos
movendos, ut se redemptori subiicerent, cui se totos
et omnia sua debere admonebantur. Primo igitur ad-
monet, eos non propria dignitate aut generis prae-
stantia a reliquis differre, sed quia Deo placuerit eos
praeferre, quum ex aequo omnibus dominaretur.
Ad verbum est: Concupivit Iehova ad amandum
patres vestros: qua loquutione haud dubie notatur
propensus in amorem affectus: quod ex pluribus
etiam locis colligere licet. Itaque non satis apte
Hieronymus verbum adhaerendi posuit. Atque hoc
desiderium quo libere et liberaliter inductus fuit
Deus, opponit Moses aliis omnibus causis, ne quid
Israel sibi vel patribus arroget. Notanda est etiam
minoris et maioris comparatio. Haec enim inaesti-
mabilis fuit dignatio, coelo', terra, eorum ornatu et
copiis omnibus quodammodo praeteritis, animum
adiicere ad paucos et obscuros homines. Atque
huo pertinet restrictio, quod prae omnibus populis
solum Abrahae semen elegerit. Nam ΡἾ hoe loco
est exclusiva, ideo reddidi per tantummodo: nisi
forte transferre libeat, atqui, vel, et tamen. Sensus
quidem clarus est, Deum, posthabitis omnibus ter-
rae populis adoptasse gratis Abraham cum eius

PRAEFATIO IN LEGEM.

 

222

genere. Neque enim patres tantum dilectos fuisse
dicit, sed totam sobolem in eorum personis:
guia alioqui non quadraret quae sequitur ex·
ortatio.

Deut. 10, 16. Circumcidite ἐρίων. Ex illa-
tione apparet quorsum adoptionis facta fuerit mentio,
nempe ut sanctius et maiore studio Deum colerent “
Iudaei, quem tam beneficum experti erant. Exigit
ergo mutuum amorem. Nihil enim turpius quam
non testari gratitudinem pie iusteque vivendo. Sed
quia natura minime propensi sunt aut formati ho·
mines ad Dei obsequium, hortatur eos Moses ad
sui abnegationem, atque ad domandos et corrigen-
dos carnis affectus. Nam cor circumcidere tantun-
dem valet ao purgare pravis cupiditatibus. Interea
castigat superiorem corum contumaciam, ubi vetat
amplius, vel in posterum, dura esse cervice, ac si
diceret, tandem exuendam esse illam pravitatem
ingenii, in qua nimis diu obduruerant. Tenemus
nunc consilium Mosis. Vult suos populares mori-
geros esse Deo et obedientes, a quo tam benigne
provocati fuerant. Sed quia hactenus iniquam
rependerant gratiam illius beneficiis, simul iubet
mores in melius mutare. Priore autem membro
alludit ad ritum legalem. Oircumcisio enim quasi
solennis consecratio enat, qua initiabantur Abrahae
filii in Dei cultum et veram pietatem, et simul
a profanis gentibus segre bantur, ut essent sano-
tum peculium. Atque is quidem rudimentis a
pueritia imbutos esse oportuit, ut ex signo illo
visibili discerent carnis et mundi inquinamentis
renunciandum esse. Erant et alii circumcisionis
fines: verum hic tantum de vitae novitate agitur,
aut resipiscentia. Quare summa est, quum illos sibi
Deus elegerit in populum, et externo symbolo eos
sibi addixerit ad colendam sanctitatem, debere illos
sincere et re ipsa probare se differre a profanis
gentibus: quia spiritualiter non minus quam in
carne circumcisi erant. Eos enim vere demum Iu·
daeos esse Paulus definit qui intus sunt circumcisi,
et in abscondito, ut loquitur (Rom. 2, 28): non
autem qui tantum gloriantur circumcisionis litera.
Itaque saepius prophetae hypocritis et legis trans-
gressoribus exprobrant praeputium, et incircumcisos
vocant, quamvis signum visibile in carne gestarent.
In summa, dum hortari vult ut se Deo sanctificent,
ratiocinatur a natura et usu symboli, quo profite-
bantur se electum 'Dei populum. In secundo mem·
bro elegans est translatio a bobus sumpta, quae
passim occurrit. Nam quia boves dum colla iugo
placide submittunt, probe ab obsequium sunt sub-
acti, durae cervicis vocantur qui feroci et praefracto
sunt ingenio. ·

Deut. 10, 17. Iehova enim Deus vester. Ne
doctrinam hanc vilipendant, terribile Dei imperium
illis proponit, quia hinc contemptus aut negligentia,

