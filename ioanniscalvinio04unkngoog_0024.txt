23 COMMENTARIUS IN EXODI CAP. II. 24

nionem e coelo Deus apparuisset deploratae salutis
vindex. Neque tamen, ιιι in rebus tranquillis, iudi-
cium tam de patre quam de matre ferendum est.
Goniicere enim promptum est quam acerbo luctu
prosequuti sint infantis funus. Imo (ut verius loquar)
vix ,concipere licet quam diris tormentis cruciati
fuerint. Itaque ubi narrat Moses arculam a matre
contextam et aptatam fuisse, patrem ita moerore
fuisse obrutum subindicat ut nullis iam partibus
sufficeret. Hoc modo clarius patefacta fuit Dei
virtus, ubi sola mulier, exanimato marit0, in se
recepit totum onus. Neque enim, si commune
fuisset factum, Moses eius laudem matri in solidum
tribueret. Maritum quidem apostolus (Eeb. ll, 23)
socium laudis adiungit: et 'mei-ito, uia verisimile
non est nisi eo conscio et volente e ucatum fuisse
puerum. Verum Deus qui solet infirma mundi
eligere, feminam potius quam virum spiritus sui
fortitudine instruxit, ut praeiret. Eadem etiam ratio
valet in puella sorore, cui mater summum et ulti-
mum actum resignat. Ita dum Maria, quae ob
teneram aetatem exempta esse a discrimine videbatur,
custos praeficitur vitae fratris, utriusque parentis
officium deficere apparet.

. 2. Viden-sque eum esse pulchrum. Non dubium
est hac forma divinitus fuisse insignitum, quae
animos parentum ad eum servandum magis alliceret:
ut interdum solet Deus, ubi suos videt esse ad offi-
cium tardiores, eorum pigritiem blanditiis excitare.
Quanquam ex testimonio apostoli constat, non hanc
solam illecebram valuisse ad provocandam miseri-
cordiam: sed imbecillae fidei fuisse adminiculum.
Fide enim Mosen custoditum fuisse docet a paren-
tibus, Siquis obiiciat fidem et pulchritudinis respec-
tum, res esse non tantum longe diversas. sed prope
contrarias: respondeo, mirabili Dei indulgentia
factum esse ut fidem iuvaret impedimentum quod
eam, obnubilare poterat: quando in solas promis-
siones intenta et fixa esse debet. Ergo si pura et
liquida luxisset fides in eorum cordibus, formam
nihil morali essent, rursum nisi promissio viguisset,
imo primas tenuisset, non erat in corporis venustate
tantum efficaciae ut eos traheret ad mortem libenter
oppetendam. Sequitur ergo, quum bene de redemp-
tione sibi promissa sperarent, animum illis obiecta
pulchritudine fuisse addictum, et ita provocatos ad
misericordiam ιιι remoras omnes vincerent. Atque
ita saepe operari solet Deus, ut suos quasi caecos
in tenebris manu ducat, ubi destituti consilio et
animis liquefacti vacillant. In summa, amor ex
forma elicitus adeo pars fidei non fut ut merito
eius laudem obscuret. Verum Deus, qui pro mirifica
sua sapientia convertere electis omnia potest in
bonum: nutantem eorum fidem sustinuit ac firmavit
hac fultura.

4. Stetit vero soror eiu-9. Hanc fuisse Mariam

 

probabile est. Quod autem stationem sibi elegit ad
exspectandum rei eventum, hinc apparet spem ali·
quam fuisse residuam parentibus, quanquam ea
exigua fuit. Nam quisquis illuc ex Aegyptiis appu·
lisset, futurus haud dubie erat pueri carnifex , tam
ex regis edicto, quam ex communi odio gentis adv
versus Hebraeos. Videtur ergo locata in excubiis
fuisse Maria a parentibus, magis ut spectatrix esset
fraternae caedis, quam ut pueri saluti consuleret.
Verum quia paulo ante vidimus in tenebris tristitiae
et desperationis micuisse fidei scintillas , mater
filiolum in ripa deponens, non abiecit eius curam,
sed obvii cuiusque misericordiae commendare eum
voluit: hac de causa filiam procul statuit ut novum
consilium ex eventu caperet. Nam si audisset ad
noctem usque puerum illic iacere, clam ad eum
lactandum venisset. Atque haec quidem deliberatiO,
ut in rebus perplexis et confusis, evanida fuit: sed
Deus mirabiliter in servando puero manum suam
exseruit. Nec enim dubium est quin occulta provi-
dentia filiam regis traxerit ad flumen, quae puerum
alendum suscipere auderet: atque etiam ad clemen·
tiam flexerit eius animum, ut parceret eius vitae:
totam denique hanc actionem gubernaverit. Nam

quod non inquirit diligentius quibus parentibus*

progenitus sit puer, unde nutrix tam subito se
offerat: (quia promptitudo illa merito suspicionem
facere poterat) tantae huius facilitatis Deum fuisse
autorem pii omnes fatebuntur. Ita quod emersit
puer salvus ex arcula, non sine pluribus miraculis
factum est. Fortuito accidisse omnia dicerent pro-
fani, quia perversus error mentes eorum occupat,
ut ad conspicua Dei opera caecutiant, dum putant
casu temere versari genus humanum. Nobis vero
principium illud tenendum est, quum Deus sua
providentia cunctos mortales regat, peculiari tamen
cura electos suos dignari, et ad eos liberandos et
fovendos intentum esse. Quod si prudenter singula
expendimus, facile ratio dictabit, eius ductu et
auspiciis, arcanoque spiritus instinctu disposita
fuisse omnia quae ad Mosis liberationem facerent.
Neque enim minus absurdum est tam concinnam
ex vario et· multiplici adiumentorem concursu
moderationem fortunae adscribere, quam fingere
cum Epicuro mundum ex atomis conflatum. Certe
Mosen, qui futurus erat populi redemptor, quasi e
sepulchro eduxit, ut probaret exordium salutis
ecclesiae esse veluti creationem ex nihilo. Hoc
etiam ad divinae liberalitatis cumulum accessit,
quod non modo permissum matri fuit impune filium
lactare, sed data etiam fuit merces.

10. Crevit autem infantulae. Hic vero iam
renovatur moeror, quod Mosen a se iterum abdicare
coguntur parentes, atque ita a visceribus suis avelli.
Hac enim lege tunc Moses in gentem Aegyptiacam
transiit, ut non modo alienus esset a gente sua, se

 

 

