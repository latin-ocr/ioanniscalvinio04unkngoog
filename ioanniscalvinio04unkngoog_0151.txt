277

vera sunt dicuntur a Deo proficisci, et tamen idem
propheta qui verum praedixit, alia in rte est
impostor. Et in primis tenenda est Pauli monitio:
Quia reprobi non recipiunt dilectionem veritatis, ut
salvi fiant, Deum mittere efficaciam illusionis, ut
credant mendacio, ut iudicentur, qui non crediderunt
veritati, sed approbarunt iniustitiam (2 Thess. 2, 10).
Hinc docemur non tantum laxari Satanae habenas
ad nocendum, sed armari potentia ut efficaciter ad
extremum interitum reprobos trahat. Idem nunc
docet Moses. Nam quod de signis dissentiunt inter—
pretes Hebraei, nulla ratione nititur. Certum est
adhibita fuisse signa quae vaticiniis autoritatem
acquirerent, ut quum Isaiae nudus incessit Isa. 20, 2),
Ieremias catenam collo induit (Ierem. 28, 1 ); certum
quoque est magicis incantationibus Satanam saepe
ludere. Sed non dubito quin per signum et portentum
intelligat incredibile quidpiam et inopinatum, quod
ad praesagiendum valeat. n'nmn vocant Hebraei
miracula quibus Deus futurum aliquid portendit, ac
si ε coelis loqueretur. Generalius est nomen mre,
quia pro vexillo, vel tessera, vel symbolo interdum
capitur. Utrumque hic positum est pro signis inso-
litis, quae testantur quasi praesentem Dei potentiam:

uo sensu admonet Christus (Mat. 24, 11) ειιοε

iscipulos ut sibi caveant a signis et prodigiis
mendacibus. Etsi autem oculos spectris perstringit
Satan, ut falsa aemulatione Dei gloriam ad se
trahat, ostendimus tamen ex Paulo, et ante narravit
Moses, impostores in edendis miraculis esse vindictae
Dei ministros, ut talibus laqueis capiantur reprobi.
si quis excipiat, signa igitur fore inutilia, quae tam
noxiae possunt esse decipulae quam veri confirma-
tiones, respondeo, nunquam tantum licentiae diabolo
concedi quin per medias tenebras tandem emergat
lux Dei. Continget ergo, veram Dei potentiam ad
tempus obscurari (quod ante vidimus in historia
magorum‚) sed nunquam obruetur. Ita in miraculis,
quibus lex fuit sancita, sic refulsit gloria Dei ut
sine dubitatione fidem apud pios obtineant. Sic
extra controversiam sunt miracula quae fidem
evangelio conciliant, quia notas prae se ferunt divi-
nitus insculptas, quibus omnis fallaciae suspicio
facile tollitur. Et saue, ut crassa hebetudine obsitae
suut hominum mentes, quemadmodum in ordinario
cursu operum Dei caecutiunt, ita et in miraculis
semper fere hallucinantur, nisi ad discutiendam
caliginem verbum Dei praefulgeat. Ergo utin signis
rite proficiamus, statuenda est inseparabilis doctrinae
cum signis connexio. Recte itaque Moses eos qui
signorum praetextu pietatem evertere volent, repu-
diandos esse docet: quia impie et scelerate dividunt
quae Deus coniunxit, et sigua, quae tanquam admi-
nicula rectae doctrinae subserviunt, perperam detor-
quent in contrarium usum. Postquam autem certis
et evidentibus signis obsignata fuerat religio apud

PRIMUM PRAECEPTUM.

 

⁸ 278

Iudaeos, adventitiis signis attendere fas non erat,
nec carebat turpi ingratitudine. Nunc tenemus
summam huius loci, perseverandum scilicet esse in
unius Dei cultu, ut ne ostenta quidem ad concu-
tiendos populi animos quidquam habeant momenti.
Ideo notanda est particula: Quos non nosti: quia
significat Moses , certius testatam esse Iudaeis Dei
quem colunt gloriam, quam ut deflectendo huc vel
illuc excusabilis sit eorum levitas: atque ita oppo-
nitur cognitio, quae infixa esse debebat eorum cor-
dibus , et solide subsistere quibuslibet diaboli artificiis
quae tantum instabiles percellunt. κ

3. Quia tentat vos Iehova. Tentandi verbum
quoties Deo tribuitur, non sonat in malam partem,
nec sumitur pro insidiose captare, vel fraudum
aucupia tendere ad irretiendos simplices, sed tantum
pro examinare. Explorat autem Deus hominum
corda, non ut discat quod prius fuit incognitum,
sed ut re ipsa patefaciat quod latuit. Ita eius Scire
ad experientiam tautum refertur. Frigida quidem
est ac spinosa Augustini solutio, Ut sciat, hoc est,
scire vos faciat. Sed quum ad Deum transferri
humanos sensus passim tritum sit, quid opus εει
verba torquere, quae nihil aliud significant quam
Deum explorare, ut re ipsa pateat quod dubium
esse potuit? Sic tentavit Deus Abrabam (Gen. 22, 1),
dum experimentum in re seria sumpsit fidei eius,
vel obedientiae. Neque tamen huic sententiae repug-
nat quod nuper attigi, et saepius legitur, Deum
Satanae et impiorum opera uti ad tentandum, quia
spectandus est finis ad quem probationes suas
dirigit, uude patebit longe distare -eius consilium a
Satanae malitia et dolis. Notatu autem digna est
haec ratio, quae absurditatem removet qua terreri
facile erat debiles animos. Nihil enim minus con-
sentaneum quam ut insultet Deo Satan, et inferos
coelo misceat, vel ad se impune rapiat quod Dei
proprium est. Ergo ne talis disceptatio bonos tor-
queat ac fatiget, vel perplexos teneat, mature
occurrit Moses, admonens, Deum interea non iacere
otiosum vel stertere, deposita ecclesiae suae cura,
sed consulto vocare ad examen veros cultores pie-
tatis, ut ab hypocritis eos discernat. Id autem fit
dum adversus tentationum insultus constanter per-
stant in recta fide, neque labuntur e gradu. Idem
et de sectis pronunciat apostolus, necessario eas in
ecclesia surgere, ut qui probati sunt manifesti fiant
(1. Gor. 11, 19). Quare non est inique ferendum,
nec obstrependum Deo si fidei constantiam, quae
auro ει argento pretiosior est, igne fornacis probari
velit: sed iusto eius consilio modeste acquiescere
oportet. Si quis rursus obiiciat, quum plus satis
nota sit hominum imbecillitas, parum humaniter
Deum facere, dum eos subiicit periculosis tenta-
tionibus: in promptu est responsio. Fateor quidem,
ut tener est carnis nostrae sensus, durum hoc et

18*

