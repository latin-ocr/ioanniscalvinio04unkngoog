37 COMMENTARIUS IN EXODI CAP. III.

penitus se insinuat, ut tanquam ad Dei tribunal
citatus, sit ad discendum attentior: deinde calceos
exuere iubens admiratione et metu ad humilitatem
ipsum erudit ac format. Quanquam de hoc posteriore
membro certatur inter multos. quos oblectant alle-
goriae. Non referam quid singuli proferant, quia
simplex veri sensus expositio futiles omnes argutias
discutiet. Nempe calceos solvere iussus est Moses,
ut ipsa pedum nuditas religionem incuteret eius
animo. Non secus de loci sanctitate fuit admonitus,
quod in precibus genu flexio capitisque detectio nos
ad Dei venerationem excitat. Quod ex ratione
mox addita satis liquere arbitror, terram in qua
stabat Moses, sanctam esse, ideoque non temere vel
profano more calcandam: unde colligimus, externo
adorationis symbolo edoctum fuisse, ut trepidus et
supplex in Dei conspectum accederet. Dixerat qui-
dem: Ecce ego (quod docilitatis et 'paratae in ohse-
quium mentis testimonium erat), acrius tamen utile
fuit expergefieri, ut Deum maiore metu veneraretur.
Quod si tali praeparatione opus habuit nobilissimus
Dei Propheta, nihil mirum si Deus variis admini-
culis, ubi de legitimo eius cultu agitur, nostram
segnitiem exerceat. Etsi autem uon omnibus idem
quod Mosi praecipitur, discamus tamen hunc omnium
caeremoniarum finem esse, ut Dei maiestas probe
et serio animis nostris concepta ius suum obtineat,
et pro dignitate sua rite suspiciatur. Si cui placeat
anagoge, non posse Deum audiri, donec affectus
terrenos exuerimus, non repugno: modo praecedat
genuinus ille sensus: Mosen iuberi calceos sihi
detrahere, quo sese ad Deum audiendum maiore
reverentia accingat. Nunc si de loci sanctitate
quaeritur, facilis responsio est, singulari hoc ornari
elogio tantum in gratiam visionis. Non igitur
natm-diter propria aliqua sanctitate excelluit mons
Sinai: sed quia Deus qui omnia sanctificat, illic
dignatus est praesentiae suae signum dare. Sic
·Bethel praeclaro encomio celebratus fuit a. Iacob
(Gen. 28, 17), quod terribilis esset locus: Dei
sanctuarium, et porta coeli: nempe quatenus in
peculiarem revelationis usum consecratus fuerat.
Nam ubicunque perspicimus signum aliquod Dei
gloriae, hunc admirationis sensum elicit ex cordibus
nostris pietas. Interea, ut sumus in superstitionem
nimium proclives, duo hic cavenda sunt vitia, ne
crassa imaginatione Deum velut e coelis detractum
affigamus terrenis locis: deinde ne sanctitatem
putemus esse perpetuam quae temporalis est. Prioris
mali remedium est expendere Dei naturam: secundi
vero, consilium eius observare, quatenus et in quem
usum loca sanctificet. Neque enim, quum spiritualis
sit Dei natura, terrenum quidquam de ea vel cras-
sum imaginari fas est, neque eius immensitas loco
includi patitur. Rursum ad manifestationis finem
restringenda est sanctitas·‚ ut mons Horeb san'ctus

 

38

fuit legis promulgatae respectu, quac verum De
cultum praescribit.· Hoc si considerassent posteri
Iacob, nunquam opposuissent Bethel quasi locum
sacrum Sioni: quia sicuti Deus semel patriarchae
apparuit, tamen locum illum non elegerat: ideoque
quod singulare erat, perperam in commune exem·
plum traxerunt.

6. Eyo Deus patris tui.- Deus Abraham, Deus
Isaac, et Deus Iacob. Et operuit Moses faciem suam,
quia timuit aspicere ad Deum. 7. Et dixit Iehova:
Videndo vidi afflictionem populi mei qui est ire- Ae-
qypto , et clanim-em eorum audivi a facie evaeorum
eius.- certe eoynovi ¹) dolores eius. 8. Descendi itaque
ad liberandum eum e manu Aegyptiorwm et educendum
e terra ista in terram fertilem ac latam, in terram
fluentem lacte et melle, in locum Cananaei et Hitthaei
et Amorrhaei , et Pher-esaei et Hivaei et lebusaei.
9. Nunc ecce clamor filiorum Israel venit ad me.-
atque etiam vidi afflictionem qua Aeyyptii oppri-
munt eoa.

6. Eyo Deus patris tui. Non tantum se aethe-
reum aliquod numen esse pronunciat, nec tantum
in genere sibi vendicat Dei nomen, sed foederis sui
olim cum patribus sanciti memoriam renovans,
prosternit omnia idola et fictitios Deos, et Mosen
in recta fide confirmat. Hinc enim certo cognovit
se non frustra sperasse in Deo quem coluerant
Abraham et alii patres, et qui adoptionis privilegio
segregaverat genus ipsorum a cunctis gentibus. At
ne longo temporis tractu obsoletum esso putet
Moses, quod de Abraham traditum per manus
fuerat, diserte fidem suam adhuc constare exprimit:
Deum se patris eius vocando. Quia vero redemp-
tionis spem facturus, foederis memoriam renovat,
inde colligitur non obliteratum fuisse in corde
Mosis: quia absurdum fuisset de re incognita verba
facere: nec profuisset quidquam obiicere promissio-
nes, quarum nullius in corde Mosis viguisset cognitiO.
Quoniam ergo a foedere, quod olim pepigerat Deus
cum patriarchis, pendebat spes redemptionis electi
populi, commemorat non frustra sibi creditum esse,
quia pactio non erit irrita. Quod Moses faciem
suam texit, non tantum reverentiae fuit signum,
sed etiam terroris. Uterque tamen affectus nobis
considerandus est, quod subito exhorruerit ad Dei
conspectum, et eius maiestatem sponte veneratus
sit. Religione vero tangi ac percelli eius animum
operae pretium fuit, ut ad obediendum esset pro·
pensior. Velare etiam angelos faciem suam, quia
immensam Dei gloriam non ferunt, legimus apud
Isaiam 6, 2. Nihil itaque mirum si mortalis homo
eam aspicere ausus non fuerit. Dei porro nomen

 

1) In margine.- Vel, quia cognovi.
3*

