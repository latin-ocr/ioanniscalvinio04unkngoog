257

functos putent: quia tale divortium non admittit
Deus,2 qui non minus furari vetuit quam occidere
ac. , 11 .
(Ι Deut.)30‚ 11. Praeceptum hoo quod. Haec sen-
tentia proximae similis est, ac in eundem finem
tendit: legem enim a facilitate commendat Moses:
quia non ambages vel aenigmata illic proponat Deus,
ut suspensos teneat animos, vel disquisitione tor-
queat: sed pro captu adeoque ruditate populi fami-
liariter doceat quidquid opus est. Ideo apud Isaiam
(45, 19). ludaeis exprobrat quod in tenebris vagati
sint, corum pravitate et socordia factum esse: quia
non in abscondito loquutus erat, nec frustra dixe«
rat semini Iacob: Quaerite me. Hic autem eos ad
discendum invitat Moses: quia facili et clara do-
cendi ratione ante oculos posita non sint perdituri

operam. Scimus enim desidiae patrocinium inde ut·

plurimum quaeri, si in rebus profundis et arduis
magnus labor, absque magno profectu, sumendus
sit. Ideo negat Moses legem esse obscuram in cu-
ius studio praeter modum fatigari oporteat: sed Deum
illic explicite et distincte loqui, nec aliud requiri
quam ut diligentiam adhibeant. Porro ita illis eri-
pit ignorantiae praetextum, quia in tanta luce errare
nequeant, nisi sponte caecutiendo‚ vel claudendo
oculos. Unde etiam colligimus quam impie blate-
rent papistae scripturam densis tenebris esse obsi·
tam, et quam improbe ab eius accessu, tanquam
labyrinthi nescio cuius, plebem arceant. Certe aut
spiritum sanctum , qui eius claritatem tantopere
asserit, mendacii coarguant oportet, aut illam sacri-
lego convicio infamant. Quod si veteri populo
adempta fuit excusatio, nisi lege magistra et direc-
trice viam teneret, bis et ter damnabilis est nostra
socordia, nisi in evangelio, ubi inaestimabiles om·
nis sapientiae thesauros Deus aperuit, quantum ad
salutem satis est, proficimus. Perperam vero et in-
scite locum hunc sophistae arripiunt ad probandum
liberum arbitrium. Negat Moses praecepta legis
esse supra nos. Quid? An ut eorum observatio vi·
ribus nostris subiecta sit? Certe nihil tale sonant
verba: neque ex eius consilio rite expenso elici
potest hic sensus. Tantum enim Iudaeos animat et
alacres esse iubet legis discipulos: quia facile intelli·
gent quidquid a Deo illic praecipitur. Atqui longe
aliud est praestandi facultas quam intelligentia.
Adde quod Paulus (Rom. 10, 8) locum hunc optima
ratione ad evangelium accommodat: quia doctri-
nam ipsam mente comprehendere nihil prodesset,
nisi accederet reverentia et seria obediendi volun-
tas. Sumit autem pro confesse, adeo non esse nostri
arbitrii recte velle, ut ne ad cogitandum quidem
simus idonei. Unde sequitur, iacere tanquam fri-
volum et de nihilo dictum quod hic habetur, si
simpliciter accipitur de lege. Aliud etiam respicit
Paulus, quia lex perfectam iustitiam exigit, a ne-
Galvini opera. Vol. XXIV.

PRAEFATIO IN LEGEM.

 

258

mine mortalium posse cum fructu eam recipi. Nam
ut quis Deo parere studeat, longe tamen semper a
perfectione aberit: ideoque ad evangelium venire ne-
cesse est, in quo laxatur rigor ille: quia intercedente
venia obediendi voluntas, plenae obedientiae instar,
Deo grata est. Insistit enim Paulus in postremo versu,
prope esse verbum in ore et corde, ut populus il-
lud praestet. Iam constat corde hominum lapidea
esse, et contumaciter legi adversari: in lege vero
ipsa literam duntaxat mortuam et mortiferam con-
tineri. Quomodo igitur sedem in corde haberet lite-
ralis doctrina? Quod si Deus spiritu regenerationis
pravitatem cordis corrigat, ac duritiem molliat hoc
non legis est sed evangelii proprium. Deinde quia-
in filiis Dei, etiam ex quo regeniti sunt, semper ma-
nent residuae carnis cupiditates, nemo reperietur
mortalium qui legem faciat. In evangelio autem
paterna indulgentia recipit Deus quod ⁴ non omni
ex parte absolutum est. Tunc igitur demum in
corda penetrare incipit verbum Dei, et iustum fruc·
tum in vita proferre, ubi Christus cum spiritu suo
et gratuita venia affulget. Itaque verissime concludit
Paulus hoc esse verbum fidei quod in evangelio
praedicatur: quia nec efficaciter lex adducit Deo
homines, et eius observatio propter summum rigo-
rem est impossibilis. Hoc autem novi foederis pe·
culiare est beneficium, legem scribi in cordibus, et
visceribus insculpi: deinde remitti severam illam
exactionem, ne vitia quibus adhuc laborant fideles,
obstaculo sint quominus Deo placeat mutila et di-
midia eorum obedientia.

Ex LEVI'I'. XXVII..

34. Haeo praecepta quae praecepit Iehova Mosi
ad filios Israel in monte Sinai.

Ex Duum. 1.

1. Haec sunt verba quae loquutus est Moses ad
omnem Israelem trans Iordanem in deserto, in plani-
tie, e regione Suph, inter Paran et Thophel‚ et Laban,
et Haseroth, et Dizahab. 2. Undeoim dies sunt ab
Horeb, itineris montis Seir, usque ad Gades Barnea.
3. Fuit autem quadrayesimo anno, undecimo mense,
prima mensis, loquutus est Moses ad filios Israel iuxta
omnia quae praeceperat Iehova ei ad illos 4. Postea-
quam percusserat Sehon reyem Emorrhaeorum qui
habitabat in Hesbon, et 09 reyem Basan, qui habita-
bat in Astaroth in Edrei. 5. Trans Iordanem· in terra
Moab incepit Moses explanare leyen hanc, dwendo.

17

