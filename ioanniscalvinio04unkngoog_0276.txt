527

esse oportet inter externam gratiae repraesenta-
tionem quae sub lege fuit, et spiritualem effectum
quem attulit Christus, palam apparet non minus
hodie remitti nobis peccata quam veteri populo.
Et hoc symbolo commonefieri fideles, ne de recon-
ciliatione desperent, dum sibi displicent in suis
vitiis: quin potius intrepide veniam quaerant in
perpetuo sacrificio, quod assidue piis omnibus Deum
propitiat. Et certe quum poenitentia et fides certa
sint paterni Dei favoris pignora , fieri non potest
quin recepti sint in Dei gratiam ‚ qui utroque dono
praediti sunt. Adde quod remissio peccatorum
inaestimabilis est thesaurus quem Deus in ecclesia
sua deposuit, ut esset peculiare filiis suis beneficium:
sicuti continet fidei confessio: Credo ecclesiam ca-
tholicam, remissionem peccatorum. N ec vero aliter
constaret quod de legatione sibi commissa praedicat
Paulus (2. Gor. 5. 20), nisi Deum quotidie fidelibus
placaret Christi satisfactio. Iam hic non de levi
quolibet delicto agitur, sed de malae fidei crimine
quod periurii accessione duplicatum fuerit. Perfidia
quidem, aut dolus, aut violentia, primo referuntur
ad notandam culpae gravitatem: sed piaculum sta-
tuitur proprie in profanatione nominis Dei, ubi
iniuria homini facta falso iureiurando tegitur. Quid-

uid sit, ad petendam veniam admittitur, qui et
grauem suum iniuste fefellit, et Dei nomine impie
abusus est. Unde apparet miseris peccatoribus
Deum parcere: quamvis se mala fide contaminave-
rint, et crimen perfidiae in homines admissum sacri-
legio auxerint, dum peierando fuerunt in Deum
contumeliosi. Etsi autem nonnisi octavi praecepti
transgressiones commemorat Moses, per synec-
dochen tamen suo more dccet quid in aliis quoque
delictis agendum sit. Si quid ergo aut vi ereptum,
aut fraude ablatum sit, et simul intercesserit periu-
rium: iubet non tantum proximo qui fraudatus est
satisfieri, sed pretium quoque 'placationis offerri Deo.
Ratio etiam exprimitur, quia non tantum laesus
est mortalis home, sed Deus quoque offensus, qui
vult homines inter se iuste et reverenter versari:
cumulus deinde sceleri additus est, violando sacrum
Dei nomen. Non exigitur quidem sacrificium a
fure, vel raptore , vel depositi abnegatore , vel qui
rem perditam averterit, nisi peieraverint. Pondere
tamen non carent Mosis verba: Si quis ne ando
depositum, vel furando, vel rapiendo, contra eum
peccaverit: quibus significat, quoties infertur homi-
nibus iniuria, in eorum persona Deum offendi: quia
omnis legis transgressio iustitiam eius violat ac per-
vertit. De restitutione furti vel rapinae alibi plenius
videbimus, praesertim ubi quis fuerit convictus.
Hoc unum proprie ad praesentem 'locum spectat:
quisquis fratri suo nocet vel damnum affert, culpam
vel reatum contrahere coram Deo: si vero in eam
obstinationem prorumpat, ut sacrum Dei nomen

SECUNDUM PRAEOEPTUM.

 

528

falso ad tegendum maleficium praetendat , duplici
scelere contaminari: itaque non sufficere iacturas
compensationem, nisi Deo simul litetur. Porro cos
intellige qui a metu poenae ela si, sponte tamen
resipiscunt. Quod interpretes qui am copulam acci-
piunt loco disiunctivae, et periurium volunt esse
quasi speciem unam ex multis, tanquam alienum
a Mosis sensu repudio. Sic exponunt illi: Si quis
rapuerit vel furatus sit, vel falso iuraverit de rs
per se licita. Atqui non video cur ita torqueri verba
debeant: deinde refellitur eorum error ipso contextu,
ubi cum sacrificio coniungitur restitutio: quod non
staret nisi cum fraude aut violentia pariter coniunc-
tum esset periurium. N ec eos iuvat disiunctiva
quae postea sequitur. Postquam enim restitui ius·
sit quod vi aut dolo ablatum erat, quia distincte non
poterant exprimi singulae species, additur: Aut de
quibus falso iuraverit: non quasi in aliis negotiis
contracta fuerit culpa ex periurio , sed ut omnes
tergiversandi ansas praecideret: quod etiam confir-
mat repetitio: ubi enim interposuit falsi iurisiurandi
crimen, iterum quasi clarius explicans quod dixerat,
iubet summam restituere cum quinta parte. Quid
autem reddere iubet nisi quod iurando suppresserat
ftaudator? Cuius rei in octavo praecepto luculen-
tior explicatio videbitur. Itaque satisfactio e
homines praecipitur una cum oblatione. Non ξιξ
re autem iubet Deus damnum sarcire quo die offer-
tur sacrificium, ne sibi impunitatem promittant hy·
pocritae, ubi ex alieno ditati fuerint. Licebat qui·
dem ante reddere hominibus quod suum erat, quam
Deum sacrificio placare: sed non vult Deus altare
suum inquinari , quod fieret si victimas offerrent
fures vel praedones ex alieno. Vult ergo manus
eorum qui sacrificant a pollutione esse purgatas.
Et certe qui ex spoliis iniuste partis victimam Deo
offerunt, quodammodo eum implicant criminis so-
cietate. Atque hinc elicitur utilis doctrina, frustra
satagere hypocritas de reconciliando sibi Deo, nisi
bona fide reddant quod iniuste rapuerint. Interea
notanda est distinctio in verbis Mosis, inter satisfac·
tionem erga homines, et oblationem pro

quae Deum propitiat: inde enim colligimus quod
dixi, non consequi veniam apud Deum quiex praeda
locupletes manere volunt: et tamen non aliter quam
sacrificio Deum placari. Huius secundae partis
luculenta probatio ex tota lege sumi potest, quae
unicum reconciliandi Dei modum praescribit, ubi
se oblata victima expiat peccator. Unde refellitur
diabolicum figmentum de satisfactionibus, quibus
se a iudicio Dei redimi imaginantur papistae. Nam
quamvis Deus culpam remiserit, poenae tamen rea·
tum manere volunt, donec propriis operibus se pec·
cator liberaverit. In hunc finem fabricarunt opera
supererogationis, quae meritoria essent ad poenam
redimendam: inde et purgatorium emersit. Atqui

 

