523

esse quibus profanatur Dei nomen: quia si vitiosum
sit principium, in obstinatione duplex est impietas.
Itaque malefacere hoc loco non est aliquid perperam
tentare, sed aliquid suscipere quod carni alioqui
grave et molestum est: quemadmodum si quis vel
sumptu rem domesticam minuat vel privet se deli·
tiis, vel abstinentiam sibi rei gratae vel commodae
indicat.

6. Adducet oblationem. Continuat quod ante
vidimus de piaculo tollendo, sed incipit discernere
inter divites et pauperes: quae distinctio ad supe-
riora extenditur: unde apparet, methodum non
exacte observari a Mose, quia species quas inseruit
videntur filum interrumpere: res tamen perspicua
manet, quicunque errore lapsi sunt immundos esse,
donec placationem obtulerint. Quod autem omis·
sum fuerat nunc exprimitur, pauperes et egenos
non esse urgendos plus quam ferat eorum facultas:
imo gradus ponuntur ut exigua farinae mensura
defungi possit cui non erit commodum offerre duos
turtures vel columbas. Unde colligimus non aliud
fuisse Deo propositum quam verum et unicum re-
conciliationis modum populo ostendere, ut ad media-
torem et sacrificium se conferrent. Hic enim vel
duos turtures, vel pusillum farinae iubentur offerre
pauperes: quod perinde ipsis Deum propitiet atque
divitibus victima quae ab ipsis exigitur. Quod
tamen citant nostri interpretes ex poeta, mutilum
est, nempe: Quicunque ad templa attulerint mentis
integritatem, farre litare: quia caecus ille non vidit
quorsum tenderent sacrificia: atque ita omnia lita-
tionum genera despexit, ac si sola puritas et inno·
centia commendaret homines Deo. Tenendum igi·
tur est, victimas nullius per se fuisse momenti, et ta-
men populum veterem exercitatum fuisse in caere-
moniis, quae docerent non aliter quam pretio re·
demptionis Deum placari.

EX EODEM CAPI'I'E.

14. Loquutus est insuper Iehova ad Mosen , di-
cendo: 15. Anima quum praevaricata fuerit prae·
caricationem , et peccaverit per errorem in una re ex
sanctificationibus Iehovae, adducat oblationem pro de·
licto suo Iehovae, arietem perfectum de pecudibuS, se-
cundum aestimationem tuam arpenti siclorum , seeun-
dum siolum sanctitatis pro delicto, 16. Et quod pec-
caverit in sanctificatione reddet ‚ et quintam partem
ipsius addet ei, tradetque illud sacerdoti, sacerdos vero
expiabit eum in ariete oblationis pro delicto: et remit-
tetur ei. 17. Itaque si anima peccaverit, et fecerit
unum ab omnibus praeceptis Iehovae , quae non sunt
facienda, et non coqnoverit et deliquerit, et portaverit
iniquitatem suam: 18. Tunc adducet arietem imma-
culatum de pecudibus , secundum aestimationem tuam

SECUNDUM PRAEOEPTUM.

 

524

in oblationem pro delicto ad sacerdotem, et expiabit
eum sacerdos ab errore suo quemper erroremcom-
misit, neque intellexit, et remittetur ei. 19. Delictum
est.- delinquendo deliquit Iehovae.

14. Loquutus est insuper. Diversitas hostiae
clare demonstrat aliud genus delicti nunc attingi,
quia loco feminae masculum nunc requirit Deus.
Ante contentus fuit agna vel capra: quia autem
maius est pretium arietis, sequitur poenam iniungi
graviori delicto. Oulpae vero gravitas ex rei qua-
litate pendet, ubi scilicet quispiam non hominem
tantum mortalem laesit, sed Deum ipsum: neque
simpliciter unum ex praeceptis primae tabulae
transgressus fuerit, sed qui votum non reddiderit,
vel obtulerit vitiosam hostiam, vel in quavis obla·
tione Deum fraudaverit iure suo: hoc sibi vult
particula, Ex sanctificationibus Iehovae. Qua voce
complectitur Moses tam vota sponte concepta quam
oblationes legitimas, ιιι erant decimae, primitiae, pri·
mogenitorum oblatio: quoniam in his omnibus se-
vere iussi fuerant Israelitae optimam fidem prae·
stare Deo. Si forte avaritia quempiam excaecave-
rat, ut proprium lucrum captando minus quam par
erat Deo solveret, merito securitas graviorem poe-
nam sustinuit. Sciendum tamen est delictum hic
notari, ubi fraus et dolus malus non intervenerat:
quia, si quis data opera et astute quod sacrum
erat in rem suam vertisset, non tam facile
expiata fuisset impietas sacrilegii. Sed quia saepe
contingit ut sibi nimis indulgenter parcant tenaces
et avari, sacrificium iniungit Deus hoc loco, si do-
mestica utilitas pietatis studio r incogitantiam
praevaluerit. Quod dicitur, Secun um aestimationem
tuam, alii ad Mosen, alii ad sacerdotem referunt.
Ego vero passive accipere malo pro aestimatione
divinitus praescripta: quae ideo populi dicitur, quia
legi a Deo positae acquiescere debuit, ne pretium
pro arbitrio mutaret. Duobus autem siclis sanctuarii
aestimat Moses arietem, vel quatuor siclis vulga-
ribus, qui efficiunt gallicae monetae circiter 28. asses.

16. Et quod peccaverit. Hinc clarius apparet
quod nuper attigi, in sanctificatione peccasse qui ex

integro Dei iure aliquid detrahebant: quia restituere .

iubentur quinta parte superaddita. Meminerint
tamen lectores, non ad restitutionem cogi qui frau-
dulenter res sacras averterant, sed qui vano aliquo
praetextu sibi ad tempus blanditi fuerant, ιιι nulla
eos tangeret culpae admissio. Finis ergo huius sa-
crificii fuit, attentum populum reddere, ut postha-
bitis privatis commodis, liberaliter Deo persolveret
quod debebat. Inscite vero quidam nugantur Mosen
quum antea de peccatis loquutus sit, nunc modum
praescribere expiandi delicta: idem enim verbum
ubique promiscue usurpat, et eodem quoque nomine
designat omnes victimas. Delictum vero facere

 

 

