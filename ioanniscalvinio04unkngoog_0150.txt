275

fidem non tantum verbi claustris extra muniri et
circumdari oportet, ne qua aliunde corruptela ob-
repat: sed intus quoque eiusdem verbi praesidio
firmari, ne se furtim insinuent nova commenta,
quibus vitietur doctrinae puritas. Porro ex hac
prohibitione colligimus, eam esse certitudinem in
coelesti doctrina quae fidem nostram labefactari vel
concuti non sinat, modo in ea vivas egerit radices
ac probe fundata sit. Nam frustra vetaret Deus
falsos doctores admittere, nisi cavendi rationem simul
ostenderet. Et certe nihil minus consentaneum
quam ut ambigua sit religio, cuius regula quum
fideliter praescripta sit in lege et exposita definitio,
merito exigit a suis Deus ne vacillent, sed constanter

rsistant iu veritate sibi tradita. Vere enim de
ege praedicat Isaiae 45, 19 non frustra illic dictum
esse semini Iacob ut Deum quaereret. Atqui in
Deo quaerendo non sufficeret docere quid rectum
sit, nisi in eo stabiliantur animi. Oerta igitur et
firma sit religio necesse est, aut non erit rite com-
posita. Nec vero dubium est, quod de evangelio
testatur Paulus (Ephes. 4, 14), legi quoque fuisse
commune, ut discipulos suos instrueret contra
omnium tentationum certamina, ne essent pueri
fluctuantes et qui circumagerentur quolibet vento
doctrinae per versutiam hominum, etc. Sed verba
propigs et ordine expensa summam rei clarius
osten ent.

Deut. 13, 1. Quum surrexerit in medio tui. Iam
videmus non de errorum fallaciis agi, quas Satan
per totum orbem sparserat, sed quae proditurae
erant ex ipso eeclesiae sinu. Ac si diceret, legem
non ideo solum datam esse quae Israelitas a profanis
gentibus separet, sed quae integros ,custodiat in

ura fidei castitate. Nam ut hodie ecclesiam

hristus sibi desponsat per evangelii praecones, ut
instar pudicae virginis se sistat in eius obsequium
(2. Cor. 11, 2), nec ullis lenociniis se abduci sinat
a fidei simplicitate: ita olim veterem populum
desponsans sibi Deus, iussit aures claudere impos·
toribus: qui sunt veluti Satanae lenones ad vio-
landum sacrum illud et speciale coniugii vinculum,
quo Deus vult suis coniunctus esse. Huic malo
cur velit Deus obnoxiam esse ecclesiam, paulo post
videbimus. Interea u‘tile est de periculo admonitos
esse fideles, ut sint in assiduis excubiis ad cavendas
Satanae insidias. Neque enim uno tantum saeculo
regnavit haec pestis, sed grassabitur usque ad finem
mundi: ac tenendum est illud Petri: Sicut olim
fuerunt pseudoprophetae apud Iudaeos, ita sub
regno Christi fore falsos doctores, qui inducant
exitiales sectas (2. Petr. 2, 1). Caeterum non
domesticos tantum hostes Moses designat, sed qui
prophetico titulo se insigniant, quo maiore licentia
magisque impune decipiant. Unde colligimus, non
sufficere gradum honoris, vel plausibile aliud nomen,

PRIMUM PRAEGEPTUM.

 

276

sive pastoris , sive prophetae, sive sacerdotis, nisi
coniuncta sit sinceritas quae vocationi respondeat.
Quos enim hic Deus fu ere et abominari iubet?
nempe qui prophetas se lactabant: sed ubi probe
examinati fuerint, detracta larva pudefient. Species
generi subiicitur: quum idem ille vocatur som·
niator, quia se Deus olim prophetis nunc per visio·
nes, nunc per somnia patefecit. Uterque ergo hono-
rificus praetextus fuit ad conciliandum favorem..
Gravior tamen quae sequitur tentatio, si praedictione
aliqua se commendaverit. Quis enim vaticinium
eventu probatum contemneret? praesertim quum
pronunciet Isaias 41. 21 uni hoc Deo esse proprium.
Augetur etiam magis pubitatio, quod Deus postea
18. capite hoc symbolo discernere videtur veros
prophetas a falsis. Respondeo, Quod sibi Deus
vendicat praedictionis gloriam, id minime obstare
quin interdum Satanae quoque ministris vaticinandi
munus in re aliqua concedat. Deterior quovis
mercenario praecone fuit Balaam, qui aeterna Dei
decreta evertere optasset: cuius tamen linguam
divino spiritus instinctu directam fuisse scimus, ut
eius gratiae esset praeco ad quam exstinguendam
conductus fuerat. Haec igitur iuter se non pugnant,
aliquem esse perfidum impostorem, et tamen parti-
culari vaticinandi dono simul esse praeditum: non
ut semper vera oracula proferat (sicut nec Oaiaphas,
qui semel prophetavit, perpetuo fuit verax) sed
quatenus Dei permissu hoc vel illud praenoscere
dabitur, ut species una veritatis multorum errorum
sit integumentum. Recte tamen et apte alibi per
Mosen Deus coarguit vanitatis temerarios spiritus,
qui promittunt quod non impletur. Spectandum
est enim eius consilium. Multi se insinuant clan-
destinis artibus, et tandem audacter prorumpunt
qui gloriantur se prophetas esse: dubitat populus
an eos admittere debeat. Quia vero ut plurimum
contingit talium hominum stultitiam divinitus in·
famia ¹) et dedecore notari, dum videt mundus
futiliter loquutos esse: merito respondet Deus ex-
spectandum esse eventum, ne promiscue et absque·
iudicio quidvis recipiant Israelitae. Stat ergo prin·
cipium, loqui in nomine Dei qui praedicunt quod
rs ipsa evenit. Neque enim de rebus homini incog-
nitis quod verum est pronunciarent nisi dictante
ipso Deo. Quo etiam pertinet Ieremias responsum
ad Hananiam: Prophetae qui fuerunt ante nos,
loquuti sunt de bello, fame et peste: si quis de pace
loquutus est, eventu comprobatum est quod missus
a Deo esset in veritate (Ier. 28, 5). Pollicebatur·
Hananias prosperum belli successum: quia sciebat
Ieremias eum mentiri, experientiam adducit testem
falsitatis, nisi facta dictis respondeant. Hactenus
nulla est repugnantia, dum vaticinia quaecunquer

 

1) Princeps .· insania.

