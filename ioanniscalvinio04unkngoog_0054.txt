'79 COMMENTARIUS IN EXODI GAP. VI. 80

ter sustinuerint hospites esse et peregrini in terra
Obanaan, qnae tamen ex foedere Dei legitima erat
ipsorum haereditas. Fuit enim rarae virtutis va-
gari tota vita, nec angulum habere ubi pedem
figerent, nisi quod precario ipsis concessum fuit
tabernacula erigere, vicinis tamen suis esse ob-
noxios: ut solent indigenae prae se despicere ex-
teros. Atque hac comparatione gravius damnatur
in posteris socordia et ingratitud0‚ si possessionem
adire eius terrae detrectent quae tantopere expetita
fuit a sanctis patribus, et cuius solo aspectu beatos
se putarunt, quamvis in ea tantum sint peregrinati.

5. Ideoque syo audivi yemitum. Rationem
assignat cur tamdiu distulerit fidem datam prae-
stare: quia scilicet volebat suos misere affligi, ut
apertius succurreret laborantibus: deinde volebat
iniuste premi ab Aegyptiis, quo iustius a tyrannide
ipsos eriperet. Sicuti Abrahae dixerat: Postquam
male tractati fuerint, ego vindex ere. Opportunum
ergo ferendi auxilii tempus venisse admonet hac
circumstantia: quia si humaniter fuissent semper
excepti, et iura hospitii erga eos servata essent,
nulla fuisset excutiendae dominationis ratio: nuno
vero postquam Aegyptii aequitatis immemores fidem
violarunt, aequum fuit audiri a Deo gemitus et
clamores populi sui indigne afflicti. Hoc tamen
semper. diserte affirmat ex foedere pendere, tum ut
agnoscant Iudaei non alio quam gratuitae promis-
sionis respectu sibi obstrictum esse, tum persuasi
veracem esse in suis promissis, certius liberationem
exspectent. Recordationem foederis alibi dixi esse
demonstrationem effectus. Quod sequitur proximo
versu: Dic filiis Israel: Ego Iehova, ad tollendam
dubitationem spectat. Res enim erat humano sensu
impossibilis, imbellem turbam extorquere saevis
tyrannis, non secus atque oves eruere ex faucibus
luporum , et incolumes servare, postquam dentibus
attritae et laceratae fuerint. Praefatur ergo Deus
de sua incomparabili virtute, nt doceat nihil sibi
fore negotii in re quantumvis incredibili peragenda.
Ideo adiungit se redemptorem fore in brachio ex·
tento et iudiciis magnis: quasi diceret: Ego docu-
menta edam mirifica excelsae potentiae, quae sensus
omnes humanos superent. Per iudicia intelligit
agendi rationes, quae tamen simul futura erant
testimonia suae iustitiae. Nam Hebraeis nomen hoo
quamlibet dispositionem, modum, ordinem et con-
suetudinem, interdum mensuram significat, gallice
dicimus fapons notobles ou estranyes.

7. Et assumam vos mihi. Hic finis liberationis
describitur in continuo gratiae tenore. Parum enim
fuisset, populum semel ex Aegypto redimi, nisi
redemptus sub tutela ,et praesidio Dei vixisset.
Sicut ergo pridem circumcisione sanctum Abrahae
semen segregaverat a reliquis gentibus, ita nunc
ipsum rursus sanctificat: seque illis in Deum fore

 

promittit. His ergo verbis tam peculiaris electio
quam eius perpetuitas asseritur: quia censeri Dei
populum, tantundem valet ac singulari privilegio
recipi in favorem, et adoptione vocari in spem
aeternae salutis. Futurum vero tempus non tem·
porale fore beneficium docet, quum Deus porrecta
manu educet populum ox Aegypto: sed hoc initium
duntaxat fore aeternae protectionis. Porro inter
nos et Israelitas tenenda est anagoge, vel similitudo:
quia semel Deus per unigeniti filii manum eripuit
a Satanae tyrannide, in huno finem ut nos semper
paterno amore prosequatur. Postea arrham vel
pignus adiungit possessionem terrae Chanaan, qua
donati fuerunt Israelitas, ut Deus semper inter
ipsos resideret, protegeret ipsos suo auxilio, virtute·
que tueretur. Dixi hanc fuisse arrham adoptionis:
quia patrum fides affixa esse non debuit terrenis
beneficiis, sed tendere ad altiorem scopum. Interea
externo illo symbolo Deus ostendit peculiarem sibi
esse populum, cuius habitationi terram dele'git in
qua coleretur. Quod dicit se levasse manum, ad
confirmationem valet: quia iureiurando interposito
sancita promissio fuit. Certum quidem est in sitn-
plici Dei verbo satis superque esse firmitatis: sed
hoc concessit hominum imbecillitati, ut sacrum suum
nomen, quasi sponsionis loco, in medio statueret:
quo certiore fiducia persuasi essent nihil sibi frustra
promitti. Levare manum iurare significat, simili·
tudine ab hominibus sumpta, qui hoc gestu testantur
se coram Deo loqui, ac si testem e coelo ipsum
accerserent. Hoc in Deum non competit, qui per
se ipsum iurat, quia nullus altior est ad quem tollat
manum: (Heb. 5, 3) ¹) sed improprie ad i sum
transfertur quod usitatum est inter homines. uod
inseritur, scituros Israelitas ipsum esse Deum post-
quam educti fuerint, obliquam exprobrationem conti·
net: quia scilicet nimis lenta est cognitio quae
effectum subsequitur. Simul tamen experimento
palam se facturum promittit quam verax sit in
omnibus suis dictis, ut-constantius Israelitas redemp-
tionem suam exspectent. In clausula repetens
se esse Iehovam , invictam suam virtutem , quae
facile superat omnia impedimenta (sicuti paulo ante)
commendat. Quanquam simul veritatis elogium
continet haec loquutio: quasi diceret se unum esse
cui tuto creditur, quia et fidelis est in promissis
suis, et immensa potentia praeditus.

9. Et ita loquutus estMoses ad filios Israel.- sed
non audierunt Mosen prae angustio spiritus, et prae
dura servitute. 10. Loqyutus andem est Iehova od
Mosen, dicens.- 11. Inyredere et loquere ad Pharao·
m '‘3⁹5“ ὥρῃ ιῷαἴιαὲᾞᾝῗέῗ οἷῖᾜ {m

 

1) Ino 6, 13.

 

 

