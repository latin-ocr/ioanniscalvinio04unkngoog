121

atque Aeron ad Pharaonem: divitque ad eos: Ite et
servite Iehovae Deo vestro. Qui sunt qui abibunt?
9. Et ait Moses.- Cum pueris nostris, ct cum senioribus
nasa-is ibimus ‚ cum filiis nostris et filiabus newis,
cum ovibus nasto-ic, et cum amenas nostris ibimus:
quia festus dies Iehovae nobis est. 10. Tunc discit
illis.- Ita sit Iehova vobiscum, ut vos dimittam, et
parvulos vestr-oc. Videte, quia malum est coram vobis.
11. Non sic.- Ite nunc viri. et servite Iehovae: quia
vos hoc postulastis. Et eiecit eos a facie Pharaonis,

7. Dioeerunt autem servi Pharaoni-s· ad eum.
Paulo ante vidimus communem illis fuisse obstina-
tionem cum rege suo: nec dubium est quin serviliter
adulando magis ac magis eum excaecaverint: nunc
tamen damnis victi, et adhuc deterius aliquid ti-
mentes, mitigare eius furorem student. Non quod
redierint ipsi ad sanam mentem, sed quia sentiunt
manu Dei se esse victos, nec vires ad rebellandum
suppetere. Itaque dicunt Mosen, donec emissus
fuerit, fore Aegypto in perpetuam noxam. Vocem
Upim sive laqueum, sive offendiculum vertas, parum
interest: quia metaphorice capitur pro quolibet
infortunii vel damni genere. Significant igitur non
esse sperandum malorum finem, quamdiu contendet
Pharao cum Mose: quia noxae aliae alias sequentur.
Sed interrogando: Quousque, admonent regis perti-
naciam plus satis hactenus damnosam fuisse. Unde
colligunt nihil fore melius quam ut Mosen expel-
lend0, se a laqueo expediat, vel offendiculum decli-
net: quia nonnisi infeliciter pugnabit. In secunda
parte versus dissentiunt interpretes. Chaldaeus
paraphrastes negatione interposita vertit: An adhuc
nescis quod perierit Aegyptus? Ad verb11m'sio
legitur: An ante scire? vel: Ante quam scire? Verum
quia infinitivus interdum pro tempore futuro sumi·
tur, videtur optime sensus quadrare hoc modo: An
ante vis cognoscere totius re ni interitum, quam
ab infausto certamine desistas& ac si dicerent, nisi
mox iram Dei a se avertat, nimis serum et inutile
paulo post fore remedium.

8. Et reductus est. Probabile est, sedata regis
iracundia, ex caterva quosdam celeriter fuisse missos,
qui Mosen eadem hora retraherent, ne postridie
accideret calamitas a Mose denunciata. Nam ex
regis verbis colligere licet non prorsus fuisse victum
eorum precibus: sed quia nolebat praecise negando
omnium animos offendere, passum fuisse revocari
Mosen, ut illos obliquo artificio eluderet. Sic enim
tyranni specie fallaci assensus invidiam effugiunt.
Revolvitnr autem ad pristinum consilium, dum
media pactione cum Deo decidens, sibi cavere vult
de populi reditu. Apparet quidem ipsum quoque

fuisse territum, et viam quaesiisse placandi Dei:-

interea tamen quasi pacisci liberum esset, condi-
tiones proponit sibi commodas: sicut hypocritis mos

COMMENTARIUS IN EXODI OAP. X.

 

122

est velle cum Deo sic transigere, ut dimidia iuris
sui parte cedere cogatur. Etsi autem astute scisci-
tatur quasi de re dubia, facile tamen detegitur eius
suspicio. Ergo quod de omnibus sibi praecipi non
ignorat, ad partem restringit, et tamen simulat se
praestare quod aequum est, ac Deo sufficere debet.
Tametsi autem suo responso Moses tergiversandi
ansam libere praecidit, nec eum flexiloquis ambagi-
bus demulcet: Dei tamen consilium de liberando
populo supprimit, non quod fallere velit vel mentiri,
sed ut intra vocationis suae fines se contineat. Ac
ne obiici possit, hoc modo subduci Israelitas a
legitimo imperio, non dissimulat, quia divinitus
sint adoptati, sub alia ditione non esse. Suos ergo
Deus palam reposcit quos semel sibi addixit. Nec

,vero fraudulenter cum tyranno agere censendus

est, quamvis consilium suum ab ipso celet. Armenta
et greges ovium secum tracturos Israelitas dicit,
ut sint ad manum victimae quas offerant Dec.
Quantum ad filios et filias, subindicat minimis
etiam quibusque celebrandum esse diem festum, quia
omnes Deus sibi addixerit ad pietatis cultum.

10. Ita sit Iehova vobiscum. Miror locum per
se clarum ab interpretibus violenter torqueri. Qui-
dam sic resolvunt: Vellem Deum non aliter vobis
favere, quam vos dimittere mihi in animo est: alii
vero ficte loquutum putant, ac si Deo ipsos com-
mendet postquam discesserint. Non referam om-
nium commenta, neque opus est. Equidem non
dubito ironicam esse subsannationem, qua ipsis et
Deo simul insultat, quasi diceret: Iactatis Deum a
parte vestra stare: id experientia probabit si vos
dimisere. Se igitur constituens summum arbitrum
ad eos arcendos, et vetandi prohibendique exitus
potestatem sibi arrogans, deridet eorum fiduciam,
quod liberum egressum petendO, id se Dei auspi-
ciis et mandato facere obtendant: perinde ac si di-
ceret, tunc merito praetexetis Iehovam itineris du·
cem vobis esse, nisi vos impediere. Hoc modo pro-
terve lacessit Deum ipsum, et populo ita posse
opitulari negat, quin resistendo praevaleant suae vi-
res. Ita reprobi, postquam secum tumultuati sunt,
interdum eructant vesanum Dei contemptum, quasi
sint contra omnia pericula probe muniti, et Dei
auxilium quod suis promisit pro nihilo ducentes,
secure rident fidei simplicitatem. In secundo etiam
membro versus frustra meo iudicio laborant multi.
Quidam eliciunt hunc sensum: Malum quod cogi·
tatis occurret vobis, ac in facies vestras vertetur.
Alii volunt similitudinem esse a scopo ductam, quod
Israelitas nonnisi ad maleficium spectent. Ego autem
non dubito, postquam Dei potentiae opposuit Pharao
tyrannicas suas prohibitiones, iam incutiendi terro·
ris causa minari. Dicit igitur malum instare Israeli-
tis, et quasi versari ante eorum oculos, quia suae
temeritatis poenas mox sunt- daturi. Ita significat

 

