433

cul quaesitum: quia similitudo odoris et tinnitus ad
gratiae commendationem, et evangelii praedicatio-
nem sponte nos ducit. Malis igitur punicis, quae
attexta erant vestis laciniae, testatus est Deus sibi
bene olere et gratum esse quidquid in sacerdote
erat, modo accederet sonitus: cuius necessitas ex·
primitur, quum Deus mortem sacerdoti denunciat,
si absque sonitu sanctuarium ingressus fuerit. Et
certe fuit illa communis invitatio, quae populi men-
tes, dum sacra peragebantur, attentas redderet.
Quod autem poena quam Deus minatur, proprie in
Christum non competit, nihil in eo est absurdi:
quia severe sacerdotibus Levitis praecipere necesse
fuit, ne omitterent externa illa pietatis exercitia,
donec exhibita esset veritas. Hoc quidem non in·
scite ad ecclesiae ministros per anagogen deflectunt
veteres: quia morte dignus sacerdos, inquit Grego-
rius, a quo vox praedicationis non auditur. Sicuti
Isaias (56, 10) maledicit canes mutos. Sed illud
apprime tenendum est, vestem Christi sonoram
esse, quia sola fides quae ex auditu nascitur, nos
eius iustitia induit.

36. Facies insuper laminam. Non temere haec
inscriptio in fronte locatur, ut palam emineat. Non
enim solum illic testatus est Deus sibi probari ac
gratum esse legale sacerdotium , quod ipse verbo
suo dedicaverat: sed etiam non aliunde petendam
esse sanctitatem. Haec igitur duo notanda sunt,
placere Deo sacerdotium cuius ipse est autor, ideo-
que sordere alia omnia, et reiectitia esse, quam-
libet magnifice iactentur: deinde extra Christum
nos pollutos esse, omnesque cultus vitiosos: et ut·
cunque praeclarae appareant nostrae actiones, esse
tamen impuras et corruptas. Ergo sic in fronte
unici et perpetui sacerdotis defixi maneant omnes
nostri sensus , ut sciamus ab ipso uno munditiem
in totam ecclesiam manare. Huc pertinent eius
verba: Propter eos sanctifico me ipsum, ut sint et
ipsi sancti in veritate (Ioh. 17, 19). Idem in con-
textu Mosis exprimitur: Feret Aharon iniquitatem
sanctificationum, etc. Locus certe insignis, quo do-
cemur nihil a nobis proficisci quod Deo placeat, nisi
interveniente mediatoris gratia. Nam hic non de
manifestis et crassis peccatis agitur, quorum ve-
niam certum est non posse nos nisi per Christum
consequi: sed oblationum sanctarum iniquitas tol-
lenda et purganda fuit per sacerdotem. Frigidum
est illud commentum, si quid erroris admissum
esset in caeremoniis, remissum fuisse sacerdotis pre·
cibus. Longius enim respicere nos oportet: ideo
oblationum iniquitatem deleri a sacerdote, quia
nulla oblatio, quatenus est hominis, prorsus omni
vitio caret. Dictu hoc asperum est, et fere παράδοξον,
sanctitates ipsas esse immundas ut venia indigeant:
sed tenendum est, nihil esse tam purum, quod non
aliquid labis a nobis contrahat. Sicut aqua, quam·

Gabini opera. Vol. XXIV.

SECUNDUM PRAEOEPTUM.

 

434

vis ex limpido fonte nitida hauriatur, si tamen per
terram lutosam transeat, inficitur, et aliquid tur-
bidi inde trahit: sic nihil per se adeo sincerum
quod non vitiet carnis nostrae contagio. Nihil Dei
cultu praestantius: et tamen nihil offerre potuit po-
pulus, etiam a lege praescriptum, nisi intercedente
venia, quam nonnisi per sacerdotem obtinuit. Nul-
lum hodie Deo gratius sacrificium est, neque unquam
fuit, nominis sui invocatione: sicut ipse pronunciat,
Invoca me in die afflictionis, exaudiam te, et lau-
dem reddes mihi (Psal. 50, 15). Atqui sacrificia
laudis apostolus docet tunc demum placere Deo, ubi
in Christo offeruntur. Discamus ergo nostra obse-
quia, ubi veniunt in conspectum Dei, iniquitate
permixta esse, quae nos Dei iudicio obnoxios reddat,
nisi ea Christus sanctificet. In summa docet hic
locus, quidquid bonorum operum studemus offerre
Deo, adeo nihil mereri mercedis, ut potius reatu
nos obstringant, nisi sanctitas Christi, qua Deus
placatur, veniam illis acquireret. Quod continuo
post rursus asseritur, ubi dicit Moses, sacerdotis
gratia tolli peccata in sacris oblationibus in bene-
placitum: hoc est, ut statuant Israelitae Deum sibi
placatum esse et propitium. De ipsa tiara, quam alii
cidarim, alii galerum vocant, non habeo quod di-
cam: sicuti nec in baltheo vel cingulo subtilius phi·
losophari libet.

40. Filiis autem Aharon. Separantur etiam filii
Aharon non tautum a vulgo, sed etiam a Levitis.
Residebat tamen in tota familia peculiaris digni-
tas, ex qua postea successor petendus erat. Et quia
nemo unus ad omnia sufficere poterat, vices erant
inter ipsos distributae. Hinc fit ut tunica, cingu10,
et pileo ornentur ad gloriam et decorem. De unc-
tione videbimus capite proximo. Impleri manus
dicuntur, dum aptantur ad offerendum. Quamdiu
enim profanae sunt etiam in maxima copia vacuae
censentur: quia nullum Deo acceptum est munus
nisi iure sacerdotii. Ergo plenitudo ex consecra·-
tione, qua fit ut oblationes rite factae ad Deum
perveniant. Notandum vero quod pater Aharon
eos non sanctificat, sed Moses: ut vis ipsa vel ef·
fectus sanctificandi maneat penes Deum, neque ad
ministros transferatur. Voluit etiam forte Deus
occurrere improborum calumniis: ne quispiam postea
obiiceret, Aharon fraude et malis artibus honorem
sibi uni collatum ad filios quoque extendisse, atque
ita haereditarium fecisse praeter ius et fas. Ab
hoc probro immunis fuit, quum aliunde ad eos
pervenit dignitas sacerdotalis. Iam et hoc modo
certius reiecta fuit ⁴¹Mosis posteritas ab ea spe
quam concipere poterat ex patris memoria. Ergo
Moses, filios Aharon initiando, suos in ordinem
coegit: ne qua eos ambitio in posterum sollicita-
ret, vel ureret eos invidia, quum se aliis subiici
viderent.

