251

terra desolatio , et multiplicetur contra te bestia agri.
30. Paulatim paulatim eiiciam illum a facie tua, do-
nec crescas et haereditate accipias terram. 31. Ponam
“ autem temninum tuum a mari rubro usque ad Philis-
thiu, et a deserto usque ad fluvium, nam dabo in manus
vestras habitatores terrae.

20. Ecce, eqo mitto. Hic admonet Deus Israe-
litas‚ sic coniunctam esse eorum salutem cum ob·
servatione legis, ut hanc negligendo illam amittant.
Dicit enim se per manum angeli fore illis ducem:
hoc paterni amoris signum. Sed ex opposito -non
impune illis cessurum minatur, si tanta gratia con·
tempta suas cupiditates sequuti sint: quia non ef-
fugient cons ectum angeli, quem illis praefecit
custodem. mnes fere Hebraei doctores (quibus
multi subscribunt) putant hoc de Iehosua esse dic-
tum: nimis inconsiderate, quando in eius personam
minime convenit quae paulo post magis expende-
mus. Sed eorum error satis superque hinc refelli-
tur, primum quod side Iehosua accipimus, caruisset
populus ductore angelo, quamdiu in deserto peregri-
natus est. Deinde quod postea dictum fuit Mosi,
angelus Iehovae praecedet te. Item: Ecce mitto
angelum meum coram te (Exod. 32, 34. Exod. 33, 2).
Et Moses alibi hoc Dei beneficium commendat, quod
populum eduxerit per manum angeli. Sed quid longa
disputatione opus est, quum iam ante aliquoties facta
fuerit mentio angeli liberatoris? Iam quia hoc
fixum esse debet, non haberi sermonem de homine
mortali, memoria tenendum est quod ante dixi-
mus, non quemlibet angelum designari, sed omnium
angelorum princi em , qui et idem semper fuit
caput ecclesiae. n qua re sufficere nobis debet
Pauli autoritas dum Corinthios admonet ne tentent
Christum sicut tentarunt patres in deserto (l. Cor.
10, 9). Et hoc ex magnifico elogio colligitur quod
paulo post subiiciet Moses, nomen Dei fore in medio
eius. Quod etsi vulgo praetereunt, ego tamen magni
ponderis esse arbitror. Verum notanda sunt singula.
Quum pronunciat Deus se angelum mittere qui
custodiat populum in via, voluntariam sibi obedien-
tiam conciliat: quia nimis indignum sit eum pro
nihilo ducere, vel oblivisci, cuius experiuntur pa-
ternam erga se curam. Sed proximo versu, iniecto
terrore, ignaviam eorum excitat, ubi iubet cavere a
facie eius, quia futurus sit vindex scelerum: ubi etiam
concinna allusio in ambigua verbi significatione
notanda est. Nam uum ἾΒΦ Hebraeis custodire
significet, postquam ixit angelum illis fore custo-
dem, admonet ιιι se vicissim custodiant. In quo iam
attollitur angelus supra hominum gradum: quia
iudex statuitur, si quid deliquerint Israelitae: non
quomodo prophetis iudicium defertur respectu doc-
trinae, penes quam summa est potestas, sed quia
nihil eum latebit. Hoc enim uni Deo scriptura

PRAEFATIO IN LEGEM.

 

252

vendicat tanquam proprium, ut ambulemus coram
facie eius. Eodem pertinet quod sequitur: Ne ex·
acerbes cum: quod passim Deo adscribitur. Verum
hoc plurimum momenti (ut nuper dixi) habere mihi
videtur, nomen Dei fore intra ipsum, vel in medio
eius, quod tantundem valet ac si dictum esset,
in ipso residebit maiestas et gloria mea: ideoque
penes ipsum erit tam cordium cogniti0‚ quam im·
perium et iudicii potestas. Porro angeli nomine
Christum designari iam ante diximus non esse ab·
surdum: quia etsi nondum erat mediator carne in-
dutus quoties tamen apparuit veteri populo, specimen
edidit futurae missionis.

22. Si autem audienda. Terrorem quem inges-
sit mitigat duplici de causa, ut scilicet suaviter eos
alliciat potius quam cogat· poenae metu: deinde ne,
si angelum formidabilem sibi esse ducant, anxietas
animo concepta gustum misericordiae et favoris
obscuret. Etsi autem promissiones. quibus sancitur
legis obedientia, in alium locum differo, hanc tamen
inter exhortationes, vel elogia quibus legis dig-
nitas commendatur includere visum est: quia res-
picit in praeteritum tempus. Sic enim resolvi de-
bet oratio: Videte ut Deo respondeatis liberaliter
vobiscum agenti. Quod patribus vestris promisit
de terrae haereditate, praestare nunc paratus est,
nisi pravitas vestra obstiterit. Date igitur locum eius
gratiae, ut per manum angeli vos ad quietem suam
adducat. Iam quo acrius eos stimulet necessita·
tem auxilii sui ostendit: ac si diceret, nihil illis fore
miseriuS, nisi contra tot hostes eius defensione tuti
essent. Commemorat enim plures robustissimos
populos, quibus minime pares futuri erant nisi ductu
angeli militarent. Dicit erg0‚ si modo pareant legi
suae, non esse cur sibi metuant: quia omnes qui
ad resistendum surrexerint sola sua virtute pro·
sternet.

25. Goletis Iehovam Deum vestrum. Haec qui-
dem promissio ad alias proxime accedit, quibus pro·
prium locum destinavi: hoc tamen habet diversum,
quod populum invitans ad studium servandae legis,
foederis iampridem cum patribus initi effectum
proponit aute oculos, quo alacrius legem susci-
piant. Itaque non abs re nuper dixi, quaein prae-
teritum tempus respiciunt promissiones proprium
locum hic habere, ubi praeparantur animi ad Dei
obsequium et legis observationem, quia genus Abra-
hae Deus sibi elegerit, quod favore suo proseque-
retur. Ideoque benedictionem suam promittit in
pane, et aquis, et prospera valetudine. His enim
tribus constat praesentis vitae status. Addit alia
duo, foecunditatem in sobole et vitae longitudinem.
Summa est, Dei liberalitate fuisse praeventos, ut li·
beuter eum colerent, et iam in promptu esse quidquid
promisit, si modo eius gratiae respondeant. Etsi au·
tem magna fuit illius terrae ubertas, et multiplex

 

 

