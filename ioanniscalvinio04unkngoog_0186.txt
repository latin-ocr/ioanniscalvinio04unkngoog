347

immundum, quia scilicet morte sua Christus a servili
subiectione suos exemit (Rom. 14, 14).- Unde
sequitur, inter caeremonias, quae exercitia erant
cultus Dei, numerandam esse ciborum prohibitionem.
Hic tamen nascitur quaesti0, quomodo conveniat,
iam ab aetate Noe quaedam immunda fuisse animalia,
et tamen esum quorumlibet sin'e exceptione per-
missum. Quod putant quidam, discrimen a Deo
tunc positum paulatim obsolevisse, recipere non
possum: quia Deus solum sanguinem excipiens,
destinat in alimentum posteris Noe quidquid movetur
super terram. Itaque immunditiem , cuius tunc
cognitio inspirata fuit patrum cordibus, ad sacrificia
restringo: nec dubito quin Abrahae et patriarchis libe-
rum fuerit suilla carne perinde ac bubula vesci.
Postea quum ad cohibendam populi lasciviam iugum
le is imposuit Deus, aliquid etiam rescidit ex gene-
rai permissione, non quod eum suae liberalitatis
poenituerit, sed quia utile erat rudes fere et indo-
mitos hoc modo cogere ad obsequium. Quum vero
ante legem eadem fuerit sanctorum conditio quae
nostra, tenendum est quod prius dixi, dictante
naturae sensu sponte refugisse quosdam cibos: sicuti
hodie nemo lupos aut leones venabitur ad carnes
eorum edendas: ex serpentibus et aliis venenosis
animalibus nemo cibum appetet. Sed alia fuit
legalis mandati ratio, ne promiscua licentia cum
gentibus communicarent, quia sacrum erant Dei
eculium.

p 3. Omne dividam unyulam. Sicuti vereor ne
allegoriis, quibus se multi oblectarunt, insistere
parum firmum sit: ita non insector, neque etiam
repudio quod traditum fuit a veteribus: per scissu-
ram ungulae notari prudentiam in diiudicandis
scripturae mysteriis, per ruminationem vero coele-
stis doctrinae seriam meditationem. Quanquam
argutia illa mihi non placet, dum addunt eos recte
discernere qui norunt e litera elicere mysticos sensus:
quia inde factum εει ut quidvis sibi comminisci
permiserint. Quod ergo simplicius est amplector,
non esse fissuram in omnibus qui tantum sapiunt
ex carnis sensu: quia solus spiritualis diiudicat
omnia, ut inquit Paulus (1. Cor. 2, 15). Accedat
ruminatio oportet ad spiritualem cibum probe
coquendum et digerendum. Multi enim scripturam
deglutiunt absque profectu: quia neque sincero
affectu in ea proficere cupiunt, neque quaerunt,
tanquam alimento, animas suas reficere: sed inanibus
scientiae delitiis contenti, vitae formandae studium
pro nihilo ducunt. Ergo sub priore membro dam-
natur brutus stupor, sub altero autem curiosorum
hominum ambitio et levitas. Immunda quidem
animalia Deus Petro in visione proposuit Act. 10, 12)
tanquam gentium imagines et figuras, i eoque pro-
babili analogia‚ quod de animalibus dicitur transferre
ad homines licet. Verum cur in ungue bisulco et

PRIMUM PRAEOEPTUM.

 

348

rumine notas apposuerit Deus, mihi nihilo magis
liquet, quam cur vetuerit carnem suillam comedere:
nisi forte quia unguis continuus signum est feritatis:
quae autem non ruminant, sordes et excrementa ut
plurimum sorbent. Scimus hac de causa certatum
fuisse magna contentione statim post evangelii pro-
mulgationem, quod ex Iudaeis quidam nimium legi
addicti, nec tenentes ciborum delectum fuisse inter
reliquas caeremonias, volebant eadem necessitate,
quae imposita fuerat veteri populo, obstringi novam
ecclesiam. Tandem apostolorum decreto libertas
gentibus permissa fuit vescendi cibis quibuslibet,
excepto tantum sanguine et suffocato, idque ad
tempus, vitandae offensionis causa: quia vix aliter
placati fuissent Iudaei. N unc postquam abrogatum
fuit quod Deus ipse praeceperat de carnium delectu,
diabolicae audaciae fuit humanis legibus conscientias
obligare, ne libertate a Christo parta* fruerentur.
Superest una quaestio, quomodo Deus immundum
pronunciet quod creavit: quia si reiicitur animal
propter immunditiem, pars ignominiae in ipsum
autorem redundat. Videtur etiam baec reiectio
pugnare cum prima Dei sententia, dum considerando
cuncta quae fecerat agnovit valde bona. Solutio
εει, nullum unquam animal per se fuisse immundum,
sed hoc ad usum referri. Sicuti in arbore scientiae
boni et mali naturaliter nihil vitii aut noxae fuit,
ut sua labe hominem inficeret. qui tamen mortem
inde contraxit prohibitionis respectu. Quare etiam
hoc loco non damnat Deus opus suum in animali·
bus, sed quoad esum vult censeri impura, ut abo·
minetur populus quod sibi vetitum est. Denique
sola εει transgressio quae inquinat: quia animalia
nunquam mutarunt naturam: sed in Dei arbitrio
fuit, quod licitum vel illicitum ¹esse vellet, statuere.
Ita solvitur altera obiectio. Pronunciat Christus
(Matt. 15, 11), quod ingreditur in os hominis non
inquinare hominem. Si quis inde colligat, perperam
damnari innoxia animalia, respondendum est, per se
non censeri immunda, sed in alium finem. Valuit
enim semper doctrina illa, regnum Dei situm non
esse in cibo et potu (Rom. 14, 17): sed quum Israe-
litis interdiceret Deus esum huius vel illius cibi,
hac caeremonia fuerunt admoniti quam abominabilis
esset interior cordis pollutio. Ac talibus elementis
paulatim formati adductique fuerunt ad spiritualem
doctrinam: ut scirent non aliud hominem polluere,
quam quod egreditur ex ore eius. Nunc diversa εει
fidelium conditio, quibus parta est libertas, ex quo
Christus abrogata lege chirographum in decretis
positum cruci affixit (Col. 2, 14).

4. Verumtamen hoc non comedetis. Clarius ex·
primit quod ante indicaverat: nempe animal, quamvis
ruminet, non protinus esse mundum, nisi findat
ungulam: atque ex opposito, non sufficere scissam
ungulam nisi coniuncta sit ruminatio. Quibus verbis

 

 

 

