65 COMMENTARIUS IN EXODI OAP. IV.

rere neglexit. Haec praevaricatio non leve fuit de-
lictum ‚ quia nihil minus tolerabile quam Deum
fraudare iusto obsequio, ut mos geratur hominibus.
Adiuncta etiam fuit diffidentia et ingratitudo: quia
si pretium suum tenuisset Dei gratia, nullo metu
ab hoc officio pietatis fuisset prohibitus. Discamus
itaque ex hoc loco, sacramentis quae sigilla sunt
gratiae Dei, reverenter uti, ne eorum contemptum
severe Deus ulciscatur: ac simul meminerimus, ex-
ternam pietatis et cultus Dei professionem , ratius
esse Deo sacrificium quam ut eius colen ae et
testandae curam pro nihilo duci ferat. Non quod
moretur ipse -caeremonias‚ sed quia gratiae suae
pignoribus, pro utilitate quae ex illis percipitur,
honorem vult deferri. Ob hanc causam apud Oo-
rinthios (teste Paulo 1. Cor. 11, 18) quum sacra
coena profanaretur, grassata est pestis: quia tam
pretiosum thesaurum vilipendi nefas fuit. Notan-
dum autem quod quum duos filios Moses duceret,
hic tantum unius fit mentio: unde probabilis elici-
tur coniectura alterum ex duobus fuisse circum·
cisum. Quidam existimant fuisse primogenitum
Eliezer: quia non ausus fuerit Moses tam cito reli-
gionem suam fateri, et sibi odium accersere. Ego
autem potius existimo, postquam in uno expertus
fuerat domesticos sibi infensos, in secundo super-
sedisse. ut soceri vel uxoris indignationem vitaret.
Nam si temporis successu redditus fuisset animo-
sior, non dubitasset modo priorem defectum corri-
gere: sed domesticis iurgiis fatigatus ab officio
tandem discessit. Quo exemplo monemur, quoti-
diano Dei auxilio nobis esse opus ad robur sugge-
rendum, ne languescant animi, et paulatim refri-
gescat vel flaccescat zelus noster. Multa enim
assidue molitur Satan, quibus studium nostrum vel
frangat, vel retardet. Ergo quisquis cupit toto
vitae cursu se Deo probare, arma et vires com-
paret ad obeundam hanc militiam. Nam si Mosi
defuit constantia, nos aeque vel etiam magis ad
eundem lapsum erimus proclives, nisi Dominus spi-
ritu suo nos fulciat.

25. Et aaut Sephora lapidem. Quia perperam
partes sibi sumpsit mulier, divinant quidam ex
Rabbinis absente marito id esse factum: sed repu -
nat contextus, ideoque non dubito quin tumuff-
tuarie (ut fieri solet iu metu et rebus trepidis) arri-
puerit vel cultrum , vel lapidem. Timor enim

has

mentem eius excaecaverat, ne quid considerate
ageret. Moses etiam potuit ,prae anxietate iacere
attonitus. Certe non rite circumcisus fuit puer: et
tamen officium temere susceptum Deo placuisse,
ex eventu patet: quia continuo post additur Deum
a Mose discessisse. Ego enim sic interpretor, ces-
sasse vel remotum fuisse Dei flagellum: quia tam
Mosis quam Sephorae poenitentia quamvis prae·
postera, mitigatus erat. N on quod simpliciter Deo
Galum opera. Vol. XXI V.

 

 

66

probetur mutila obedientia, sed secundum quid, per
indulgentiam interdum grata est. Sic impio regi
Achab, quum ad tempus humiliatus esset, propter
fictas lacrymas remissa fuit poena (1. Reg. 21, 29).
Quum ergo Sephora quae marito adversata fuerat,
propriis manibus filium circumcideret, quamvis non-
dum serio resipuisset, Deus tamen subacta illius
superbia contentus fuit, ut desisteret a Mose per-
sequendo, Quanquam hoc in exemplum trahi nou
debet: quasi hypocritae poenitentiae signa dando,
Deum semper exorabilem reperiant. Quin potius
interdum quoad poenam infligendam, clementer
ignoscit indignis, ut hac facilitate nos ad veram et
sinceram poenitentiam invitet. Teneamus ergo, ve-
niam datam fuisse perturbationi Sephorac et Mosis
stupori: dum temere illa ad filium circumcidendum
prorupit, non arrogantia, sed ut Deo perniciem
minitanti cederet. Quo refellitur eorum insulsitas
qui hoc colore fucare volunt muliebrem baptismum.
Nam si mortis impendeat discrimen infantibus, ideo
contendunt rite a feminis baptizari posse, quia
Sephora filium circumcidit. Atqui praesente viro
mulierem fore le itimam baptismi ministram, ne
ipsi quidem conce ent. Perverse igitur ex actu con·
fuso et turbulento regulam statuunt.

26. Proiecit ad podes. Verbum xm quod alii
vertunt tenuit, transitive rectius accipitur. Etsi
enim aliqua ex parte, ut cogebat necessitas, se Deo
subiecit sephora, tamen im etu iracundiae percita
contra maritum exsiluit. (galiotae enim exprobrat
sponsum esse sanguinarium. Unde perspicitur
quam longe a pio obediendi affectu abfuerit: quando
non alia de causa impotenter fertur contra mari-
tum, et iracundiam suam evomit, nisi quia Deus
filii circumcisionem ab ea extorserat. Quidam pu·
tant materno dolore impulsam, vel misericordia,
hoc dixisse filio: sed nimis violenter torquent verba.
Quare satius est tenere quod genuinum est, ex·
postulasse cum marito, quia illius vitam iactura
sanguinis filii sui redemerat.

27. Dixit autem Iehova ad Aharon. Quum ex
temporis longitudine colligere posset Aharon fra-
trem in exsilio esse mortuum, nunc de vita laetum
ex ore Dei nuncium accipit: neque id modo, sed
etiam in spem erigitur singularis gratiae. Quan-
quam enim non explicat Deus articulate quid facere
decreverit ac paret, oraculo tamen suo rarum ali·
quid et inopinatum promittit. Caeterum notanda
est praecisa iubendi ratio, quia de redemptione
verbum non fecit Deus, sed fratris iunioris disci-
pulum esse voluit. Et quamvis sua promptitudine
ostenderet summum parendi studium et ardorem,
Mosi tamen lento, dubitanti, vacillanti et prope
ignavo aequatus non est: sed ab eo iussus est
discere consilium Dei. Tantum ne ambigeret de
sua et fratris vocatione, edoctus visione coelesti

