 

319

tamen accedit. Ita videmus distinctione fuisse opus
inter lepram et scabiem: quemadmodum hodie si
de prurigine iudicandum sit, (quae vulgo dicitur
morbus sancti Menani ¹) spectandae erunt notae
quibus a lepra differt. Quod vero ad diversas leprae
species attinet, fateor me non esse medicum, ut
subtiliter de illis disputem, et ab exacta inquisitione
consulto abstineo quia mihi persuasum est, morbum
de quo hic a itur peculiari modo (qui hodie nobis
incognitus est grassatum fuisse apud Israelitas.
Quaenam enim apud nos erit cognitio domus lepro-
sae? Et probabile est, quum scirent profani scripto·
res hac tabe laborare populum Iudaicum, hinc arri·
puisse mentiendi licentiam, ut fingerent omnes pos·
teres Abrahae fuisse scabiosos, „et vi expulsos fuisse
ab Aegypte, ne reliquos inficerent. Cuius calumniae
vetustos fuisse autores ex Iosepho apparet, tam
libro 9 Antiquitatum, quam adversus Appionem,
eadem tamen a Cornelio 'I'acito et Iustino repeti-
tur. Quanquam non dubito, Aegyptios, superbissi-
mam gentem, ut dedecoris sui et vindictae divi-
nitus inflictae memoriam delerent, fucum fecisse, et
crasso mendacio vertisse in populum innoxium quod
ipsis contigerat, quum pustulis et ulceribus percussi
sunt. Sed videbimus postea inter Dei maledictiones,
eum iisdem poenis quas de Aegyptiis sumpserat,
castigasse populi sui scelera: Percutiet te Deus
ulcere Aegypti, sanie, ardore, etc. Unde probabili
ratione colligitur, Deum singularibus exemplis (quae
hodie nobis abscondita sunt) ultum fuisse populi
veteris scelera: sicut postea exorti sunt novi morbi,
a quibus immunis fuit antiquitas. Certe clara et
solida ratione refellit Iosephus illius commenti va·
nitatem, quod Moses cum turba exsulum fugatus
fuerit ex Aegypto, ne morbi sui tabe regionem cor-
rumperent: quia si huic malo passim fuissent obno-
xii, nunquam de ipsis e communi societate arcendis
tam severas tulisset leges. Primum iubet Deus‚quo-
ties suborta fuerit suspicio leprae, hominem se offerre
sacerdoti: si quod indicium leprae apparuerit, iubet
occludi ad tempus ad septem dies, donec ex morbi
progressu appareat lepram esse incurabilem. Quod
Deus sacerdotes, et quidem nonnisi ex primo or-
dine , iudices constituit, documento est spiritualem
Dei cultum respici magis quam carnis sanitatem.
Si quis roget annon contagiosus sit morbus lepra,
ideoque expediat omnes qui ea tacti sunt prohi-
beri ab hominum consuetudine: fateor id quidem
esse verum: sed nego finem hunc praecipue specta-
tum esse. Successu enim temporis poterant rectius
cognoscere medici ex arte et scientia: atqui Deus
solis sacerdotibus iniunxit has partes, et discretio·
nis regulam tradidit. Nec praefecit quoslibet Levi-
tae, sed tantum filios Aharon qui primarii erant,

 

1) Metui 1563. Menaui 1617. Gauunx laen.

PRIMUM PRAEOEP'I'UM.

 

320

quo maior esset iudicii autoritas. Itaque crasso
errore, vel potius impudentia, hanc iurisdictionem
ad se traxerunt sacrifici papales. Summis sacer·
dotibus (inquiunt) sub lege permissum fuit dis-
cernere lepram a lepra: ergo idem iuris ad episco-
pos translatum est. Apertius deinde ludunt. Sedet
officialis, vicarius episcopi, tanquam legitimus cog·
nitor: medicos et chirurgos accersit , ex quorum
responsis pronunciat quod sibi fatetur esse incog-
nitum. En quam scite ritum legalem ad nostra
tempora accommodent. Porro foedius ludibrium
est' quod ad gregarios quoslibet alio sensu exten·
dunt quod dixerunt in solos episcopos competere.
Nam quia peccatum quo laborant omnes, spiri·
tualis est lepra, hinc colligunt a coetu fidelium
omnes excludi, donec absolutione mundati ac recepti
fuerint, quod munus sacrificis quibuslibet commune
esse volunt. Subiiciunt postea non posse ferri iu·
dicium nisi causa cognita: unde tandem inferunt
requiri confessionem. Atqui si placeant argutiae,
potius in contrariam partem ratio nos ducet. Ne·
que enim de morbo occulto sacerdotes voluit
Deus cognoscere, sed postquam manifesta indicia
emerserant. Hinc sequetur praepostere trahi in iu·
dicium occulta peccata, et contra ius et fas ad eo·
rum confessionem miseros homines adigi. Caeterum
cavillis valere iussis, tenenda est analogia inter nos
et veterem populum. Vetuit Deus olim externam
carnis immunditiem tolerari in populo. Christi ad·
ventu cessavit umbratilis figura. Ergo docemur
sordes omnes, quibus corrumpitur puritas cultus Dei,
non esse tolerantia inter nos fovendas. Et certe
huic caeremoniae respondet excommunicatio, qua
purgatur ecclesia, ne passim grassentur corruptelae,
si improbi et scelerati locum in ea promiscue cum
bonis occupent. Iam quod morbo adhuc obscuro et
dubio iubet Deus morbidum hominem septem die·
bus includi, moderationem commendat ne, qui ad·
huc sanabilis est, ante tempus damnetur. Et certe
haec media ratio observanda est ne iudex ignos-
cendo nimis sit remissus ac solutus, et'tamen rigo-
rem aequitate temperet: praesertim vero ne senten·
tiam praeci itet nimis festinando. Ubi vertimus
mundum ve immundum iudicabit, hebraice legitur
mundabit vel immundabit eum sacerdos: quo me-
lius sancitur iudicii gravitas, non secus ac si a Deo
ipso profectum esset. Et certe nulla medicinae pe-
ritia dictare potuit septimo die incurabilem esse
lepram, de qua tam exiguo ante tempore dubitatum
fuerat, nisi Deus immunditiem singulari quodam
modo detegeret , ac sacerdotum oculos regeret suo
s iritu.

P 29. Si viro aut mulieri. Hic non agitur de cal·
vitie, quae ut plurimum in senio contingit: sed de-
pilatic quae nascitur ex lepra, ab aliis discernitur:
quarum etsi origo et causa est ex aliqua intemperia

 

