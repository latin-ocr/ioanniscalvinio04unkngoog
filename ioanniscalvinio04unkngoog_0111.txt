193

fundatam esse doceat in Dei misericordia, homines-
que invitet ad Deum certa fide invocandum, hoc
tamen habere proprium et peculiare quod sub con·
ditione paciscitur. Ita ue distinguere operae pretinm
est inter generalem doctrinam quae tradita fuit a
Mose, et inter speciale quod accepit mandatum.
Passim oblata spe veniae hortatur Moses, ut se re-
concilient homines Deo: et quoties expiationum ri-
tus praescribit, non dubium est quin miseros pec-
catores ad bene sperandum erigat, Deumque teste·
tur illis propitium fore. Interea hoc seorsum illi
munus impositum fuit, perfectam iustitiam exigere
a populo, et quasi ex compacto mercedem promit-
tere, non aliter quam si impleant homines quidquid
praecipitur: minari autem et vindictam denunciare
si quando a via deflexerint. Certum quidem est,
idem illud foedus, cuius minister et custos fuerat
Abraham, repetitum fuisse apud filios per manum
Mosis. Et tamen Paulus (Gal. 3, 19) tradit Iegem
fuisse superadditam transgressionum causa, eamque
promissioni Abrahae datae opponit, nempe quia de
particulari legis officio, vi et fine disserens a gra-
tuitis promissionibus eam separat. Eodem sensu
alibi (2. Cor. 3, 6. 7) ministerium mortis vocat,
et literam quae occidit. Alibi etiam tradit iram
operari, ac si ex reatu mortiferum vulnus infligens
humano generi, nullam spem salutis reliquam face·
ret (Rom. 4, 15). Ergo in hac praeparatione, qua
Deus populum erudivit ad reverentiam et timo-
rem, duplex est spectanda ratio. Quoniam enim
partim fastu et altitudine turgent, partim securi-
tate torpent hominum ingenia: ut coelestem doctri·
nam qua decet observantia amplexentur, vel humi-
liari, vel expergefieri necesse est. Nec quisquam
aliter formari potest ad parendum Deo, quam si
metu flexus ac subactus fuerit. Metuere porro
tunc demum incipiunt ubi ad terrorem incutien-
dum prodit Dei maiestas. Ita quod legis autoritas
multis signis ac prodigiis sancita fuit, discamus
pietatis ac fidei hoc esse exordium in filiis Dei. Ideo
quoque terram concussit Deus ut hominum corda
excitaret e suo torpore, vel superbiam domando
corrigeret. Haec ratio ad legem, prophetas et evan-
gelium extenditur , totamque coelestis doctrinae
summam: cui nunquam iustus defertur honos, nisi
praefulgeat Dei maiestas, quae omnem mundi alti-
tudinem prosternat. Sed omitti non debet quod
nuper dixi legi esso speciale, implere scilieet for·
midine animos, et horribili maledictione proposita
spem salutis abscindere. Nam quum tribus mem-
bris constet, in eundem finem tendunt singula, ut
agnoscant omnes se aeternae mortis iudicio esse ob·
noxios: quia illic nonnisi iudicis personam sustinet
Deus: qui postquam severe exegit quod sibi de-
betur, nonnisi debitam mercedem promittit, vin-
dictam autem transgressoribus minatur. Iam vero
Galum opera. Vol. XXI V.

COMMENTARIUS IN EXODI OAP. XIX.

 

 

194

quis reperietur perfectus legis observator? imo cer-
tum est omnes a minimo usqne ad maximum
transgressionis reos esse: unde omnibus ira Dei
incumbit. Hoc sibi vult· Paulus, quum scribit
(Rom. 8, 15) fideles non iterum accepisse spiritum
servitutis in timorem, sed adoptionis, per quem
clamant Abba, Pater. Ubi ostendit quanto potior
sit nostra quam patrum conditio: quia lex eos
servitute constrictos tenuit, nobis evangelium anxie-
tatem eximit, et tormentis conscientias liberat.
Nam trepidare necesse est omnes, et tandem despe-
ratione obrui, qui in operibus salutem quaerunt:
pax autem et quies in sola Dei misericordia eon·
sistit. Quod idem fusius prosequitur autor Episto-
lae ad Hebraeos, his verbis (Hebr. 12, 18). Non
accessistis ad montem tractabilem, et ignem ac-
censum, et turbinem, et caliginem, et procellam,
et tubae sonum, et vocem verborum, quae intole-
rabilis erat audientibus: (unde et Moses dixit:
Exterritus sum et tremefactus : sed accessistis ad
montem Sion, etc. Antithesis enim demonstrat
seorsum ab evangelio locari quod Mosi commissum
fuit: quia Deus, qui vindex apparuit in lege, sua·
viter nos hodie pro paterna indulgentia ad salutem
invitat, et trepidas animas tranquillat, oblata pec-
catorum venia. Porro in hac diversitate nihil esse
contrarium docet Paulus: quia populus ne aliunde
salutem, quam ex Christi gratia peteret, lege edoc-
tus fuit, ac convictus de horribili damnat-ione cui
obstrictus erat, atque ita metu coactus ad implo-
randam Dei misericordiam. Nam ut sibi in malis
indulgent homines: remota lege peccatum non
imputatur, ut dicit Paulus (Rom 5, 13): verum qui
sibi in tenebris placent legis doctrina trahuntur ad
Dei tribunal ut conspecta sua foeditate pudefiant.
Ita impletur illud Pauli, vitam legis esse mortem
hominum (Rom. 7, 9). Nunc tenemus cur legis
promulgatio tot miraculis sancita fuerit: nempe
quia in genere apud tardos et hebetes, vel super-
bos et immorigeros, coelesti doctrinae concilianda
fuit autoritas: deinde quia hominibus blanditias
appetentibus lex proposita fuit, tanquam maledic·
tionis speculum, ut in· ss perditi, ad veniae asylum
confugerent. Haec praefari utile fuit, quae lec·
tores ad rectum historiae quae hic traditur finem
dirigerent. Primo autem narrat Moses uno itine-
ris tractu populum venisse e Raphidim in terram
Sinai. Sic enim interpretor, nullam stationem
fuisse interpositam: quia videtur coactum quod
diem ipsum accipiunt quidam interpretes pro initio
mensis.

3. Moses autem ascendit. Verisimile est Mosen
secessum ex more quaesiisse ut Deum consuleret.
Loquitur enim non quasi de re nova aut insolita,
sed de usu prius observato: quia nusquam aude-
bat consistere, vel alio progredi, nisi quatenus ore

