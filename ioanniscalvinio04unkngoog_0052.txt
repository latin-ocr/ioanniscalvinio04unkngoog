75 COMMENTARIUS IN EXODI OAP. VI. 76

servos. Describitur autem hie caecus dolor, qui
rabioso fere impetu egit Israelitas ut iniuste excan-
descerent contra insontes, et nihil tale meritos.
Non mirum quidem est malorum gravitate fuisse
hebetatoS‚ ut aequitatis modum non tenerent, imo
fuisse quodammodo percussos amentia, ut indigna-
tionem suam contra salutis suae ministros prae·
pestere evomerent (solet enim hoe saepe accidere):
sed quamvis hoc nimis sit commune vitium, non
tamen ab ingratitudinis erimine purgantur qui tam
inconsiderate feruntur impetuoso affectu: imo hoc
exemplo discendum nobis est quanta cura dolorem
fraenare oporteat, cui si indulgetur, iudicium et
humanitatem excutit. Quid enim iniquius, quia
tyrannice saevit Pharao, quam in Mosen et Aharon
culpam reiicere? Verum hic excessus ex diffidentia
manavit: quia gratiam Dei ex praesenti successu
aestimant. Nuper de redemptione promissa grat-ias
egerant Deo: nunc, quasi decepti fuerint, Mosen et
Aharon accusant. Unde colligitur quam fluxa fue-
rit eorum fides, quae levi de causa mox evanescit.
Nisi miraculis sancita fuisset Mosis vocatio, pote·
rant ex adverso successu occasionem arripere ex-
candescendi: nunc vero postquam experti sunt Deum
esse totius actionis autorem, perverse et falso eum
temeritatis insimulant: atque ita non homini tan-
tum mortali, sed Deo redemptori faciunt iniuriam:
quae duplicatur sacrilego nominis eius abusu, ubi
eum faciunt malae causae patronum. Perinde enim
est ac si legem imponerent se ipsum damnandi.
Quo magis cavenda est doloris intemperies, quae
dum se praecipitanter effundit in homines, ne Deo
quidem parcit. Non putarunt quidem illi Deo se
esse contumeliosos, ac respuere eius beneficium:
nempe qma passionum excessus ipsos transversum
agebat. Interea origo mali notanda, quod impa—
tienter tulerint non statim a Deo compleri quod
promiserat, sed differri ad tempus: deinde quod im-
munitatem quaesierint ab omni incommode. Ita
malebant in suis malis putrescere, quam ob spem
gratiae Dei quidquam molestiae pati. Quae mollities
nobis fere omnibus ingenita est, ut malimus nos Dei
auxilio destitui, quam exerceri sub cruce, dum gra-
datim et obliqua etiam interdum via nos ad salutem
ducit. Nihil quidem dulcius quam audire respici
a Deo nostras afflictiones, ut laborantibus opem
ferat: verum si Dei gratia impiorum furorem in
nos concitet, quaslibet promissiones abiicere parati
erimus, potius quam spem illarum tam gravi pretio
redimere. Interea videmus quam humaniter certa-
verit Deus cum populi sui intemperantia et pravi-
tate. Nam certe Mosen et Aharon tam duriter
increpando, repulerunt Israelitae (quantum in se
erat) quem avide prius de redemptione nuncium
exceperant, neque tamen destitit opus suum ad
finem usque persequi.

 

22. Tunc reversus est Moses, Reditus ad Deum
hoc loco sumitur in malam partem pro defectione
ab officie. Neque enim dicitur Moses vel composito
animo orasse, vel suppliciter, ut in re perplexa, pe·
tiisse consilium, sed hominibus quibuscum negotium
erat relictis prae taedio ad Deum rediise, ut missio-
nem peteret. Reversus ergo est ad Deum, ut irrita
esset tota expeditio: perinde ae si nunquam fuisset
missus. Id etiam verba sonant: quoniam aperte cum
Deo expostulat quod liberatione promissa durius
affligi passus fuerit populum suum. Ac primo qui-
dem intuitu videri posset maior eius insania quam
totius populi, quod directe et palam Deo expro-
brat ab ipso proficisci quidquid malorum intulit
Pharao. Atqui non dubito quin populi querimonias
dolenter detulerit potius quam loquutus sit ex
proprio sensu. Quanquam non est in totum excu-
sabilis eius amarulentia, quando eum vocationis
suae poenitet, ac indignatur sibi provinciam nullo
profectu mandatam esse. Quod vero Dei tardita-
tem in populo redimendo accusat, inde apparet
quam densae tenebrae mentem eius tunc occupave-
rint. Praemonitus in tempore fuerat de Pharaonis
duritie, audierat non cessurum donec fractus esset
manu valida: nune omnium oblitus, redemptionem
nondum completam esse miratur. Idem et nobis
saepe contingit, ut doctrina fidei et spei, quae rebus
tranquillis in corde nostro fulget et in lingua re·
sonat, ubi ad serios conflictus ventum est, evanes-
cat. Quo maiore studio in eius meditationem in·-
cumbere oportet, ut in rebus maxime confusis nos
tamen sustineat eius recordatio,

OAPU'I' VI.

1. Et dixit Iehova ad Mosen.- Nunc videbis quod
facturus sum Pharaoni: qaia in manu robusta di·
mittet eos, in mana inquam robusta eiiciet eos e
terra sua. 2. Et loquutus est Deus ad Mosen, dixit-
que illi.- 1390 Iehova. 3. Apparui quidem Abrahae,
Isaac et Iacob in Deo omnipotente: in nomine tamen
meo Iehova non sum coynitus illis, 4. Atque etiam
erexi pactum meum eum illis, ut darem -illis terram
Ghanaan, terram pereqrinationum eorum, in qua pere
yrinati sunt. 5. Ideoque eyo audivi yemitum filiorum
Israel, quos Aeyyptii serviliter opprimunt.- et reeor-
datus sum foederis mei. 6. Propterea die filiis Israel .-
Eyo Iehova , et educam vos ex oneribus Ampe, et
eruam vos e servitute illorum, et redimam vos in
brachio extem, et in iudicii-5 maqnis. 7. Et assu·
mam vos mihi in populum, et ero vobis in Deum, et
scietis quod eyo eum Iekova Deus vester, dam vos
educo ex oneribus Aeyypti. 8. Et introducam vos in
terram , de qua levavi manum meam ut darem eam

 

