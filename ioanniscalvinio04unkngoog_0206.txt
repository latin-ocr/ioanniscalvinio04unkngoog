387

rum sit Deum quaerere in rebus terrenis, vel ele-
mentis mundi, vel corruptibili materia, diserte ex-
pressit ne in coelestibus quidem creaturis esse sub·
sistendum: quia Dei maiestas superior est sole,
luna, ει stollis omnibus. Porro absurditatem coar-
guit, si cultum Dei transferant ad stellas, quae ex
Dei mandato ancillari nobis debent. Nam quod
dicit Deum illas gentibus distribuisse, ad ordinem
subiectionis refertur: ac si solem dixisset ministrum,
lunam ancillam una cum omnibus stellis. Quan-
quam distribuendi verbo proprie commendatur ad-
mirabilis Dei providentia in multiplici positu et
discursu, diversisque officiis. Neque enim sol eo·
dem momento terras omnes illustrat, vel calefacit:
deinde nunc a nobis declinat, nunc propius acce·
dit: luna suos habet circuitus: stellae nunc oriun-
tur, nunc occidunt, prout coelum volvitur. Omitto
tardiores progressus planetarum. Iam pro stellarum
aspectu, regio una humidior est, altera siccior: alia
plus caloris sentit, alia plus frigoris. Haeo varietas
apte vocatur a Mose partitio. superstitionis vero
crimen exaggerat, si Iudaei stellis se addicant: quae
profanis quoque gentibus famulantur. Quid enim
indignius quam filios Dei solis esse cultores qui
servus est totius mundi? Unde iterum sequitur,
quo plus est dignitatis ac praest-antiae in ipsis cre-
aturis, eo turpius ingratos Deo esse homines, si
eius cultu, tanquam spoliis, ipsas exornent, quas
eorum utilitati servire voluit. Indigna vero relatu
εει insulsitas, in qua sibi placent quidam Rabbini,
Deum gentibus partitum astra, quoniam eorum in-
fluentiis sint obnoxiae, a quibus Iudaei singulari
priviler sint immunes. Quasi vero non fuerit ab
initio similis conditio humani generis. Verum ra-
tio quam attuli, clare ostendit eos a genuino Mosis
sensu longissime discedere, adeoque pervertere eius
consilium: nempe ereaturas quae in usum nostrum
destinatae sunt, minime pro Deo esse colendas.
23. Custodia vos ne obliviscamini. Quod priore
loco in totum vetat fabricare idola, secundo autem
tantum de cultu et adoratione loquitur, in sensu
nulla est discrepantia, quia iam per se impius est
error, Deo tribuere imaginem: et eum semper co·
mitatur altera superstitio, ut in symbolo visibili
praepostere colatur Deus. Probe autem hic con-
firmatur quod ante posui, contrarium esse Dei foe-
deri quidquid sensus nostros in terra moratur ao
retinet: ubi nos ad se invitans nihil nisi spirituale
cogitare permittit, ideoque vocem suam opponit fig-
mentis omnibus, quibus semper deceptae fuerunt
profanae gentes: quia destituebantur luce doctrinae,
guae ipsas dirigeret ad coelestem Dei ipsius altitu-
inem. Qui vero ex Dei lege edocti sunt non
modo ipsum solum esse colendum, sed nulla visibili
effigie posse repraesentari, nisi se contineant intra
hos fines, merito censentur foedifragi: quia violant

SECUNDUM PRAEOEPTUM.

 

388

secundum illud caput, quo iubentur Deum spiritua·
liter colere: et proinde vetantur simulacra vel ima-
gines sibi facere, quibus cius gloriam deforment
atque inquinent. In fine versus, ubi quidam trans-
ferunt: Similitudinem quam prohibuit Deus vester,
quia proprie legitur, Mandavit, vel praecepit, rola-
tivum ἿΨΝ, sicuti pluribus locis, pro adverbio simili-
tudinis oapitur. Sensus quidem Mosis minime ob-
scurus est. simpliciter parendum esse Dei verbo:
nec esse disputandum liceat necne quod interdixit,
nec aliam iuris rationem quaerendam esse quam ut
sequamur quod praescripsit. Disputent nunc pa-
pistae ut libuerit, non esse tollendas imagines, quae
utiliter populum erudiunt: haec autem nostra sit
sapientia, quia Deus hac de re statuit quod volebat,
acquiescere. Etsi autem quae additur comminatio
poterat reponi inter sanctiones de quibus postea
suo loco videbimus, quia tamen secundo praecepto
annexa est, divellere nolui. In Deuteronomio addi-
tur confirmatio: quod Deus, si exteris gentibus non
pepercit, multo minus populo suo ignoscet, quanto
scilicet gravius est crimen, et foedior ingratitudo,
Deum semel cognitum deserere, et abiicere legis
doctrinam, quam errores a maioribus traditos sequi.
Exposui iam ante quo sensu vocetur Deus zelotes.
Caeterum penultimo loco Moses non satis babuit,
simpliciter hoc epitheto Deum insignire: sed am-
plificandi causa addidit hoc esse eius nomen, ut sci-
remus non magis posse socium vel aemulum ferre
sibi opponi quam abiicere suam deitatem„ vel ab·
negare se ipsum. Quod autem eum igni nuno com·
parat ad terrorem augendum facit. Scimus quam
audacter sibi indulgeat mundus in superstitionibus.
Unde fit ut tanquam ludibundus Deum transformet,
prout tulit libido. Ergo ut ad reverentiam flectat
hominum animos, formidabilem Dei vindictam sub
hac figura proponit: quod ipsos non secus atque
ignis stipulam protinus consumet, si aliter quam fas
est de ipso sentire ausi fuerint.

Dt. 11,16. Cavete vobis. Quod saepius idem incul-
cat, ut ad cavendum sint attenti, tacite coarguitur
hominum ad superstitionem propensi0. Quod etiam
iterum exprimitur his verbis: Ne decipiatur cor
vestrum: quia significat, nisi diligenter sibi caveant,
nihil fore proclivius quam ut cadant in Satanae
decipulas. Quo minus excusabilis est papistarum
impudentia, qui securitate suas et aliorum mentes
inebriant, ubi Deus ad sollicitudinem subinde horta·
tur. Sciamus ergo, quum nos undique obsideant
multae imposturae et fraudes, pro ingenii nostri
vanitate nos illis fore statim obnoxios, nisi scdulo
nos custodiamus. Verbo recedendi significat quod
ante dictum est, impie a vero Deo deficere quicun-
que ad vitiosos cultus declinant. Id minime putant
increduli, quibus leve delictum est excedere in hac
parte. Ac suis quidem commentis libenter oblinerent

 

