501

2. Loquere ad Alam-on. Summa legis est, ne
sacerdos saepius ingrediatur interius sanctuarium,
sed tantum semel quotannis, nempe festo expiationis
die mense Septembri. Quod ideo factum est, ne
ingressus frequentior vilesceret: nam si promiscue
in omnibus sacrificiis esset ingressus, non parum de
reverentia detractum esset. Satis ad testandam re-
conciliationem valebat ordinaria altaris aspersio: an-
nuus antem hic ritus magis erigebat populi men·
tes. Deinde sacrificiO, quod semel tantum in fine
anni cernebant, clarius repraesentatum fuit unicum
. et perpetuum quod obtulit filius Dei. Itaque ad
hanc caeremoniam concinne alludit apostolus in
epistola ad Hebraeos (9, 8 et 10, 13): ubi dicitur,
anniversario sacerdotis ingressu spiritum sanctum
docuisse, quamdiu stetit prius tabernaculum, nondum
patefactam fuisse sanctorum viam: et paulo post
addit, postquam apparuit Christus verus pontifex,
semel ingressum fuisse in sancta, quia aeternam
redemptionem adeptus est. Ita annus in veteri
figura, unicae oblationis fuit symbolum ‚ ut intelli-
gerent fideles non iterandum esse saepius sacri-
ficium, quo placandus erat Deus. Iam quo plus
timoris Deus incutiat, et securitatem excutiat sacer-
dotibus, commemorat suam gloriam in nube conspi-
cuam fore in parte sanctuarii, ubi erat propitiato-
rium. Scimus enim signum illinc datum esse
Israelitis, quando movenda essent castra, vel quam-
diu standum esset in uno loce. Illud autem prae-
sentiae Dei testimonium merito sacerdotes ad ma-
iorem curam et attentionem erigere debuit: unde
nunc quoque discendum est, quo propius se ostendit
Dei maiestas, eo magis sollicite cavendum esse, ne
quod signum contemptus demus nostra incogitantia:
sed qua decet humilitate et modestia, submissionem
nostram testemur.

3. Cum hoc myredietur Aharon sanctuarium.
Nunc ritus et forma describitur, primo ut Aharon
sacras vestes induat, et abluat corpus: deinde ut
iuvencum et arietem in holocaustum offerat: tertio
nt duos hircos accipiat a popule, quorum unus
vivus emittatur, alter vero mactetur in hostiam.
Diximus autem alibi cur alio quam communi vestitu
ornandi fuerint sacerdotes: qui enim mediator est
Dei et hominum, omni sorde et macula purum esse
oportet. Hoc quum nullus mortalium vere prae·
stare queat, figura loco rei supposita fuit, ex qua
discerent fideles, alium esse exspectandum mediato-
rem, quia in filiis Aharon tantum umbratilis erat
dignitas, non autem vera et solida. Quoties enim
suis vestibus exutus sacerdos, sanctas et ab usu
communi separatas sumebat, perinde fuit ac si pa-
lam testatum faceret alienam se personam gerere.
Quod si id symbolum non sufficeret, ablutio rursus
docuit, neminem ex filiis Aharon legitimum esse
propitiatorem. Quomodo enim alios purgasset qui

SECUNDUM PRAECEP'PUM.

 

502

purgatione egebat ipse, suamque immunditiam pro-
fitebatur? Tertium quoque symbolum accessit: nam
qui proprio sacrificio se et domum expiabat, quo·
modo ad promerendum aliis Dei favorem idoneus
fuisset? Ergo ita admoniti fuerunt sancti patres,
sub imagine hominis mortalis promitti alium me-
diatorem, qui ad reconciliandum genus humanum se
coram Deo sisteret cum perfecta et plus quam an-
gelica puritate. Ad haec, in persona sacerdotis ex-
h itum populo fuit spectaculum·corruptionis, qua
inq inatum est totum humanum genus, ut coram
Deo foeteat. Nam si sacerdos et a Deo electus,
et sacra unctione praeditus, tamen ob suas sordes
indignus erat qui ad altare accederet, quaenam in
vulgo reperta fuisset dignitas? Atque hinc hodie
quoque ad nos manat valde utilis doctrina, ubi de
propitiando Deo agitur, non esse huc vel illuc cir-
cumspiciendum: quia extra Christum nulla est mun-
dities, et innocentia quae Dei indicio respondeat.

7. Postea capiet duos‘hircos. Duplex hic poni-
tur expiationis fcrma: nam ex duobus hircis alter
inore legali oblatus fuit in victimam, alter emissus,
ut esset κάθαρμα vel περίψημα. Utriusque autem figurae
veritas in Christo fuit exhibita, quia et agnus Dei
fuit (cuius immolatio delevit peecata mundi) et, ut
κάθαρμα esset, exstinctus fuit in eo decor, et reiectus
fuit ab hominibus. Posset quidem afferri magis ar-
guta speculatio, nempe postquam oblatus erat hir-
cus, emissionem eius fuisse resurrectionis Christi
figuram: ac si immolatio unius hirci testata esset,
in morte Christi satisfactionem pro peccatis quae·
rendam esse: alterius autem vita et discessus osten-
disset, Christum ex quo pro peccatis oblatus est,
et maledictionem hominum sustinuit, vivum tamen
manere et superstitem. Ego vero quod simplicius
est et certius amplector, eoque sum contentus: hir·
cum qui vivus et liber abibat, vice piaculi fuisse,
ut ex illius discessu et fuga certior fieret populus
peecata sua procul abacta evanuisse. Atque hoc
solum in lege fuit piaculare sacrificium absque
sanguine. Neque id apostoli sententiae repugnat:
nam quum hirci duo coniunctim oblati fuerint, satis
fuit alterius caedem intercedere, et sanguinem fundi
in expiationem. Sors enim non iaciebatur donec
ad ostium tabernaculi uterque hircus adductus esset.
Ita quamvis unum vivum sisteret sacerdos ad re·
conciliationem, quemadmodum verbis Mosis expri-
mitur, non tamen placatus fuit Deus absque san-
guine, quia vis expiationis a sacrificio alterins hirci
pendebat. Quod ad vocem Azazel spectat , quan-
quam variant interpretes, non dubito quin locum
designet ad quem abigebatur piacularis hircus. Est
certe nomen compositum, quod tantundem valet ac
discessum caprae, qnod Graeci ἀποπομπαῒον verterunt,
nescio an conveniat. Certe quod interpretes acci-

piunt, ac si vocatus esset hircus ille malorum de-

32·

