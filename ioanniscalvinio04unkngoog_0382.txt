719 , nsomtm PRAEOEP‘PUM. 720

rerent. Nam si tantum audissent: Non occides,
non scortaberis , non furaberis ‚ putassent externa
observatione se pulcre defunctos. Non frustra
itaque Deus, postquam de pietate et iustitia dis·
seruit, seorsum admonuit non tantum a maleficio
abstinendum esse, sed sincero animi affectu praestan·
dum esse quod prius iusserat. Atque ex hoc prae·
cepto colligit Paulus m. 7, 14), totam legem
esse spiritualem , quia eus, cupiditates damnando,
satis ostenderit se non manus et pedes tantum in
obsequium cogere, sed animis fraenum imposuisse,
ne appeterent quidquid illicitum esset facere. Fate-
tur etiam Paulus, quum ante fallacibus blanditiis
indormiret, se hoc uno verbo fuisse expergefactum.
Nam quum irreprehensibilis esset in oculis homi-
num, persuasus erat se coram Deo iustum esse.
Dicit se aliquando vixisse quasi lege absente vel
mortua, eo quod iustitiae confidentia inflatus, salu-
tem ex operibus petebat: verum ex quo animad-
vertit quid sibi vellet praeceptum: Non concupisces,
quasi lege a morte in vitam suscitata, se fuisse
mortuum: nempe, quia transgressionis convictus,
certam maledictionem instare sibi vidit. Atqui non
unius tantum vel alterius peccati reum se fuisse
intelligit, sed tunc demum sibi excussum fuisse
torporem, ubi cupiditates omnes quarum sibi con-
scius erat, in iudicium Dei vocari agnovit, quum
prius acquiesceret in externa virtutum specie. N unc
ergo tenemus, non inepte distincto praecepto con-
cupiscentiam generaliter damnari: quia ubi Deus
populariter et ¹ crasso stylo mores ad integritatem
composuit, tandem ascendit ad fontem ipsum, et
simul quasi digito radicem demonstrat ex qua na·
scuntur omnes mali et vitiosi fructus. His tamen
addendum est, plus aliquid concupiscendi, et o tandi,
vel desiderandi verbis exprimi , quam desi erium
formatum , ut vulgo loquuntur. Saepe enim nos
sollicitat caro ad hoc vel illud opt-andum, ut se pro-
dat mala concupiscentia, quamvis nondum accedat
consensus. Quum ergo antehac damnata fuerit mala
voluntas, iam ultra progreditur Deus, malisque desi-
deriis, antequam praevaleant, fraenum iniicit. Hos
gradus Iacobus observat ubi dicit (1, 15) concupis-

 

centiam concipere antequam pariat peccatum: deinde
peccatum , ubi perfectum est, mortem gignere.
Partus enim de quo loquitur, non tantum est in
externo actu, sed in ipsa voluntate, postquam ten-
tationi acquievit. Fateor quidem pravas cogitationes
quae temere occurrunt, et sponte evanescunt ante-
quam animos afficiant, non venire in rationem eoram
Deo: verum quamvis non plane acquiescamus der
siderio, si tamen nos titillat, sufficit ad reos pera—
gendos. Id ut clarius intelligatur, tentationes quae·-
libet, totidem sunt quasi flabella: si nos ad con--
sensum usque abripiant, ignis est accensus: si autem
cor impellunt ad pravos appetitus, concupiscentia
in illis scintillis se prodit quamvis neque ardorem
plenum concipiat, neque emergat in flammam. Gon·
cupiscentia ergo nunquam est sine affectu, quamvis
non prorsus succumbat voluntas. Unde apparet
quam exacta iustitiae perfectio afferenda sit ut legi
satisfiat, quando non tantum nobis mandatur ne
quid velimus nisi quod rectum est ac Deo placet,
sed etiam ne quis impurus appetitus animos nostros
incitet. Nec vero tantopere exaggeraret Paulus hoc
verbum, si lex nullam damnaret concupiscentiam,
nisi quae animum hominis sic occupat ut in eo do·
minetur. Nam a profanis quoque philosophis, imo
a terrenis legislatoribus semper damnabitur impia
voluntas. Paulus autem dicit, dum lex concupiscen-
tiae obsistit , peccatum fieri supra modum peccans
(Rom. 7, 13). Iam quo tempore se nescisse fatetur
quid esset concupiscentia, credibile non est adeo
socordem fuisse et stupidum, ut velle hominem
occidere, vel libidine ferri ad stuprandam fratris
uxorem, pro nihilo duceret. Quod si Paulum non
latuit quin vitiosa esset peccandi voluntas: sequitur,
concupiscentiam, in qua nullam culpam deprehen·
debat, morbum fuisse magis occultum. Hinc vero
perspicitur quibus praestigiis fascinaverit Satan
scholas omnes papales, in quibus personat axioma
istud: Concupiscentiam in baptizatis non esse peo-
catum: quia stimulus est ad exercendam virtutem.
Quasi vero non aperte Paulus damnationi subiiciat
concupiscentiam, quae suis illecebris nos inescat,
quamvis non omnino assentiamur.

 

 

 

 

