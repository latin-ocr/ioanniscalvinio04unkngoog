77 COMMENTARIUS IN EXODI CAP. VI. 78

Abrahae, Isaac et Iacob.- daboque eam vobis in pos-
3εεείοηεοη. Eyo Ichova.

1. Et dixit Iehova ad Mosen. Indignus quidem
erat Moses cui tam placide et comiter Deus respon·
deret: sed optimus pater pro immensa sua clemen-
tia tam Mosis quam populi vitiis ignovit, ut quod
statuerat, de redemptione perficeret. Nihil autem
novum adducit, sed repetit ac confirmat superiorem
sententiam: donec vi coactus fuerit Phara0, non
fore obedientem. In verbo Videbis tacita expro-
bratio est immodicae festinationis: quia non ex-
spectet Moses promissionis eventum. Subiicitur de-
inde ratio cur Deus nolit populum suum sponte a
tyranno dimitti: quia scilicet volebat opus libera-
tionis esse conspicuum. Notanda etiam exaggera-
tio est in verbo eiiciendi: quasi diceret, ubi bel-
lando subactus ac fractus fuerit Pharao, non modo
consensurum, sed magni beneficii loco ducturum
nt populus quam citissime exeat. Summa est: Qui
hodie exitum vobis negat, non tantum liberos
emittet, sed etiam extrudet a sua ditione.

2. Et loquutus est Deus. Prosequitur Deus ser-
monem suum, ut Moses collapsos populi animos
rursus erigat. Porro diffidentiam castigat, foederis
sui memoriam renovando: quod si probe ,infixum
fuisset illorum cordibus, longe constantiores fuissent

in speranda redemptione. Ostendit ergo nihil novi ⁴

se nunc protulisse: quia pridem ex patribus audie-
rant se a Deo electos esse in populum peculiarem
et doctrinam suae adoptionis fere cum lacte imbibe-
rant. Quo turpior est eorum socordia, et magis
convincitur, dum ita turbulente fremunt contra
Mosen, ac si commentus ipse esset quod Dei nomine
promiserat. Pungit etiam eos obliqua comparatio-
ne: quod Abrabam, Isaac et Iacob cupide amplexi
fuerint promissionem sibi datam, et in ea perseve-
ranter quieverint: isti autem qui gloriabantur ex
sancto illo semine se esse progenitos, fastidiose re-
spuant, quia non statim apparet effectus. Atque ut
crimen amplificet, ratiocinatur a minori ad maius:
quia prout uberior illis offertur manifestatio ac lu-
culentior quam olim oblata foret, propensiores ad cre·
dendum esse conveniat. Unde sequitur omni excu-
satione carere eorum socordiam, qui Deum familia-
riter se insinuantem non admittunt. De epitheto
Sadai non consentiunt interpretes. Quidam dedu-
cunt a verbo ’Ἶ-ῐῐυ, atque ita ⁹ literam finalem posi-
tam esse volunt pro geminata. Quod si recipi-
mus, tantundem valebit atque vastator, vel saltem
notabitur formidabilis Dei maiestas. Aliis magis
placet Ἶτυ, quod mammam significat, esse radicem.
Aliis videtur composita esse dictio ex relativo w
et *t uod nomen Hebraeis est sufficientia. Ita
Sadai dicetur qui bonorum omnium copia affluit.
Certum quidem est hac voce Hebraeos tam in

 

bonam quam in malam partem uti. Nam ubi mi-
natur Isaias 13, 9, Deum fore scelerum ultorem,
vocat eum Sadai. Sic et Iob 33, ?): sadai terruit
me. In bis locis et 'similibus hau dubie exprimi-
tur terribilis Dei potentia: ubi vero promittit Abra-

hae se fore Deum Sadai, liberalitatem suam com· '

mendat. Nunc etiam ubi dicit se apparuisse patribus
in Deo Sadai, non tam ad fortitudinem suam in exer-
cendis iudiciis respicit, quam ad plenam perfectam-
que beneficentiam: quasi diceret se Abrahae et aliis
patribus manifestasse quanta virtute praeditus sit
ad suos tuendos et servandos, et ipsos experientia
sensisse quam potenter atque efficaciter suos foveat,
sustentet ac iuvet. Quamvis autem praedicet quae
in illos contulit beneficia, ne t tamen se illis
fuisse cognitum in nomine suo ehova: quo signi-
ficat sc nunc posteris illustrius patefacere deitatis
suae gloriam. ἢ De nomine Iehova longum esset re·
ferre omnium sententias. Certe quod Iudaei nec
proferre nec scribere illud audent, sed substituunt
nomen Adonai, putida est superstitio, Nihilo enim
magis probabile est quod multi docent, esse ineffa-
bile quia secundum rationem grammaticae non scri-
bitur. Hoc quidem extra controversiam est, deduci
a verbo ΝΠ vel ΠἹΠ ideoque recte nomen essen-
tiale Dei a peritis interpretibus dicitur, quum alia
sint quasi epitheta. Quum ergo nihil Deo magis
sit proprium quam aeternitas, vocatur Iehova qnod
a se ipso habeat esse, et arcana inspiratione omnia
sustineat. Nec Grammaticis assentior qui pronun-
ciari nolunt quia non sit regularis inflexio: quando
luris mihi est etymologia, cuius omnes fatentur

eum csse autorem, quam centum regulae. Neque
tamen Deus hoc loco per nomen syllabas vel lite-
ras intelligit, sed gloriae et maiestatis suae notitiam,
uae maior et amplior resplenduit in ecclesiae re-
demptione quam in ipso foederis exordio. Minore
enim lucis mensura. contentus fuit Abraham et re-
liqui pat-res. Unde sequitur minus excusabilem esse
culpam in posteris, nisi gratiae amplitudini respon-
deat ipsorum fides. Interea Mosi additur alacritas,
dum magnificum et sin ularem illustrandae suae
gloriae modum proponit eus.

4. Atque etiam erexi pactum. Spem liberationis
quam olim pollicitus fuerat, et quam speraverant
patres, confirmat ex pacto, sicuti paulo ante dixi:
et particula m quae bis repetitur, priore loco est
causalis, secundo illativa: quasi diceret: Quoniam
pepigi cum patribus vestris, ideo nunc in terram
Chanaan deducere vos statui. Nisi ita resolvere
libeat: Ego idem qui foedus meum percussi cum patri-
bus vestris, nunc quoque audivi gemitum. Porro
quia in mera gratia fundatum est pactum, redemp-
tionem Deus tam ex suo beneplacito, quam ex con-
stantia sperari iubet. Iterum vero fidem Abrahae,
Isaac et Iacob hac ratione commendat quod patien-

