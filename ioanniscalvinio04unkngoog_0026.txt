‘27 . COMMENTARIUS IN EXODI CAP. II. 28

Mosen non fuisse temerario zelo impulsum ut cae-
dem perpetraret: sed quia noverat se divinitus esse
genti suae destinatum vindicem ac ministrum salu-
tis. Circumspicit tamen an quispiam adsit spec·
tator, nec audet maleficium punire, nisi caede clan-
destina. Itaque videmus non omni ex parte fuisse
magnanimum ut decebat, sed cum sua timiditate
luctatum esse. Rursus ex vacillatione colligitur
fidei debilitas: ne putemus ita laudari ab apostolo
quasi nihil ad perfectionem defuerit. Primo igitur
tenendum est, Mosen non temere arripuisse gladium,·
sed armatum fuisse coelesti mandato, et conscium
legitimae vocationis, recto iudicio has partes susce-
pisse, quarum habebat Deum autorem. Unde se-
quitur, perperam facturos homines privatos, et illius
exemplo minime iuvari, si vi et manu compescant
iniurias. Huc usque nos Mosis imitatores esse decet,
ut praesto simus laborantibus et oppressis, quoad
suppetet facultas, nec dubitemus improborum odia
in nos provocare, dum eorum audaciae nos opponi-
mus: gladium vero pro eorum defensione exserere
permittamus iudicibus, qui publico imperio praediti
sunt. Si eorum auxilio fraudentur innoxii dum
inique laeduntur, nostrum est gemere: sicuti neque
Mosi ultra progredi licuisset, nisi datus fuisset
populo vindex et redemptor. Quod ad metum
spectat, in quo signum dedit pusilli animi, necdum
bene comparati ad munus suum exsequendum, dis-
camus, sanctorum obsequia, quae vitiis permixta
sunt, nihilominus interdum per indulgentiam placere
Deo: ac proinde quamvis in officio praestando nos
carnis ignavia retardet, ne tamen obniti desinamus.
Haec euim fiducia non parum valere debet ad nos
animandos, ubi persuasi sumus, cunctationi nostrae,
modo ne cedamus, paratam esse veniam.

13. Ecce duo viri Hebraei. Haec perseverentia
demonstrat Mosen firmo constantique animi proposito
quaesiisse reditum ad fratres, ut aulae valediceret
ac consulto repudiasse illius splendorem, opulentiam
ac lautitias, quum tamen minime ignarus esset
quantis se miseriis obiiceret, ac quam dura et aspera,
imo ει ignominiosa eum maneret conditio. Quare
nihil mirum si dicat apostolus (Heb. 11, 25. 26),
eum maluisse ultro Christi probra perferendo, affligi
una cum populo Dei, quam temporarii peccati com·
modis frui. Adde quod tristis aspectus violentiae
tyrannicae et- onerum quibus premebantur fratres,
nihil remorae attulit quominus pergeret: quia spe
futurae remunerationis ad crucis tolerantiam com·-
positus, praesentem metum devicit. Caeterum non
exsequitur, ut antea, iudicis partes: sed officium
praestat quod ab unoque exigit caritatis regula:
dum pacificator accedit ad litigantes, et utrumque
ad concordiam hortatur, praesertim vero maleficum
obiurgat. N on fuit hoc Mosi peculiare, sed piis
omnibus commune officium est ubi vident innoxios

 

violenter premi, se offerre patronos, et uantum in
se est intercedere: ne robustior praev eat. Fieri
hoc vix potest quin exasperemus eos qui prompti
sunt ad nocendum: sed nihil tanti esse nobis debet
ut eorum protervia obruatur aequitas, nobis tacen-
tibus. Nam dissimulatio in hac parte species est
consensus. Modico autem et lenibus verbis eum
castigat Moses, qui fratri erat iniurius: quia non
tam exprobrare vult culpae gravitatem quam reme·
dium quaerit sedandae eius ferociae.

14. Quis te constituit. Nihil mirum si homo
scelestus ac nequam adeo placidam admonitionem
contumaciter repellit. Sic enim solent quibus ius

.et fas perrumpere decretum est, simul atque

arguuntur, tumultuari, et conviciis abigere probos
monitores. Et certe rarae virtutis est culpam
agnoscere, ει modeste admittere correctionem. Quo
autem quisque deterior est atque gravius peccavit,
eo magis superbit admonitus, et maiore licentia
iurgatur: ideoque ad hanc indignitatem ferendam
paratos esse oportet quicunque ad compescendos
improbos se accingunt. Et tamen ex petulantia
unius colligere licet quam perversa fuerint totius
fere gentis ingenia. Qua ratione Stephanus dicit
(Act. 7, 35) Mosen fuisse a suis reiectum , unde
omnes ingratitudinis convincit. Verum ιιι populo
parcatur, docemur hoc exemplo quam indomabilis
sit eorum natura quos Deus non mansuefecit. Neque
enim minus duriter castigationes repellit eorum
pervicacia, quam ab incude excipitur ictus mallei.
Quando igitur ita sunt ’ praefracti ιιι decies fracti
nunquam tamen corrigantur: nihil mirum si Deus
in illos asperius saeviat, quemadmodum facturum se
denunciat per os Davidis (Psal. 18, 27 . Hoc ne
experiamur, mature nos submittamus ei ferulis:
et quando non omnibus datum est rogemus ut nos
ad veram docilitatem formet. Quid enim proficie-
mus contra stimulum calcitrando? Adde quod talem
contumaciam sequitur comes belluina quaedam
immanitas, ut in hoc exemplo iterum cernimus.
Rogat Mosen vile et abiectum mancipium quis eum
constituit iudicem super Hebraeos: ac si non esset
ipse cum toto suo genere expositus omnium contu-
meliis. Colaphum si quis incussisset ex infima
plebe aegyptiaca, non ausus esset mutire: contra
blandam admonitionem non minus imperiose proter-
vit ac si ab omni subiectione esset liber. Deterius
etiamnum quod sequitur, an vis me occidere sicu}
Aegyptium? Debuerat Mosen, ob tale pii studu
documentum, non secus ac Dei angelum ampleonr
atqui beneficium in crimen vertens, non modo
odiose exprobrat quod laude prosequi aequum erat,
sed etiam minatur. Interea dubium non est quin
perculsus fuerit sanctus vir impetuosa tentationis
machina, ubi in gente sua deprehendit tantam
barbariem. Aegyptios quidem sciebat sibi professos

 

 

 

