215 PRAEFATIO IN LEGEM. 216

Iehova mihi.- Oonyreya mihi populum , ut recenseam
illis verba mea, Quae discant, ut timeant me omnibus
diebus quibus vixerint super terram, et filios suos
doceant. 11. Itaque accessistis, et stetistis sub monte.-
(mons autem ille ardebat iyni usque ad medium coeli,
tenebrae, nubes, et caliyo). 12. Et loquutus est Iehova
ad vos e medio iynis: vocem verborum vos audiebatis,
atimayinem ullam non videbatis praeter vocem. 13. Et
renunciavit vobis pactum suum quod praecepit vobis
ut faceretis , decem verba, et scripsit illa in duabus
tabulis lapideis, 14. Mihi quoque praecepit Iehova
eodem tempore ut docerem vos statuta et iudicia , ut
faceretis ea in terra ad quam transitis ut possideatis
earn.

6. Custodietis itaque. Quo alacrius se accingant
ad servandam legem , et in hoc studio constantius
pergant, nihil illis esse melius vel magis optabile
admonet. Neque enim rite colitur Deus, nisi pro·
pensis animis et voluntario obsequio, quod dulcedine
magis elicitur quam extorquetur vi et rigore. Iam
quum omnes excellere appetant, hanc fore Israelis
maximam praestantiam dicit, Deum habere legis·
latorem et magistrum. Si quis obiiciat- duobus
argumentis refelli quod dicit: nempe, quia cunctis
profanis gentibus incognita fuit Dei lex: deinde
quod praescripta illic colendi Dei forma, totaque
Iudaica religio non modo contemptui, sed etiam
odio fuit: responden, hic alios populos non statui
simpliciter iudices vel arbitrOS, sed verba ita esse
resolvenda: Si ad iustam cognitionem ventum fuerit,
nullus erit populus sub coelo qui se vobis aequare,
nedum praeferre audeat: Nam ex ipsa comparatione
agnoscent in quam altum dignitatis gradum vos
Deus extulerit. Quamvis ergo neglecta iacuerit
legis doctrina, imo etiam detestatus sit totus fere
orbis: vere tamen praedicat Moses, quum normam
vivendi Iudaeis Deus tradere dignatus est, theatrum
in quo conspicua esset unius 'populi nobilitate, erec-
tum fuisse coram aliis gentibus. Neque enim cae-
corum inscitia, Dei claritatem exstingui vel obscurari
aequum fuit. Colligitur autem ex hoc loco tune
nos vere demum sapere ubi pendemus ab ore Dei,
sensusque nostros eius verbo addicimus. Ubi red-
didi: Certe populus hic, particula pff Hebraice legi-
tur, quae saepe exclusiva est: ideo commode traus-
ferri posset: Tantummodo populus hic, etc. Dubium
quidem non est quin ob gratiae privilegium eximia
notetur populi conditio.

7. Quae enim qens tam maqna. Quod in aliorum
persona retulerat Moses, nunc suo nomine iterat,
ac si addita ratione ostenderet, non temere celebres
fore Iudaeos in toto mundo: quia re ipsa appareat
nullos illis csse pares. Quanquam duo membra hic
recenset, primo quod praesto sit illis Deus ad fe-
rendum auxilium quoties eum implorant: deinde

 

quod eos docuerit perfectam iustitiam, ultra quam
nihil desiderari queat. Nam quum dicit Deum prc-
pinquum esse, ad praesentiam virtutis refero, quae
multis miraculis satis superque cognita fuerat. Tale
praesidium in diis suis merito negat gentes uuquam
sensisse, quae vota et clamores ad surda et mortua
idola dirigebant.

9. Verumtamen cave tibi. Eadem est particula
ΡἾ de qua nuper dixi: quae tantundem hocloco
valet ac si dixisset Moses, hoc tantum restare: nisi
magis placeat, Verumtamen. Postea ad verbum legi-
tur, custodi te, vel tibi, et custodi animam tuam, ubi
gradatim procedit Moses , non vulgari observatio·
ne esse opus, sed intima vigilantia et sedulitate
cavendum illis esse ne per ignaviam deficiant.
Talibus enim stimulis excitanda est carnis nostrae
tarditas, et simul firmanda mollities, et inconstantiae
obviam eundum: quia nihil magis proclive quam
ut subita oblivione concidat totus fervor, vel pau-
latim languescat. Apud gratos et memores, quan-
tum opus erat, Deus stabilierat fidem legis suae:
quae tamen est hominum incuria, nou abs re postu·
lat ut populus recordetur. Nec tant-um eos recor·
dari iubet qui oculati fuerint testes, sed filiis etiam
et nepotibus tradere, ut rerum tam insignium me-
moria propagetur.

10. Die quo soetisti. Posset etiam legi Diem,
accusandi casu, ut sit appositio, Certe fusius exponi
liquet quae brevius attigerat. Populum enim citat
tanquam oculatum testem: ne forte excipiat, sibi
non constare unde hauserit Moses quod profitetur
sibi a Deo iniunctum. Sciebant euim omnes nihil
eum tentasse nisi manifesto Dei iussu. Deinde a
fine ipsc, et summa doctrinae confirmat, Deum esse
autorem, quoniam non alio spectet nisi ut pure co·
latur Deus ipse, et populum habeat sibi obsequen·
tem, quo nihil rectius aut aequius fingi potest.

11. Itaque accessistis et stetisti-5. Haec quoque
exegetica narratio ad eiusdem rei probationem valet
nempe Mosen nonnisi Dei praeconem et ministrum
fuisse: quia toto populo spectante mons exarserit,
ut palam fieret Deum e medio igue loqui. Quod
dicit, vocem tantum audisse, nullam vidisse effi·
giem ‚ potest vice concessionis accipi. Ita adver·
sative legenda essent haec duo membra, quamvis
nulla effigies apparuerit, vox tamen penetravit ad
vestras usque aures. Sed hoc diserte expressum
fuisse interpretor, quo certius testatum fieret illam
fuisse Dei vocem, quae ab homine mortali emissa
non fuerat. Nullo enim artificio se occultasset
quisquam homiuum, quin os loquentis conspicerent,
ᾳῑιὶᾱγίἀθδαηΐ, absque externo organo vocem ex igne
pro 1re.

 

