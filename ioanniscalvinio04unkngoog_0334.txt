639

nari. Quod autem nunc mortui hominis consan-
ffiineum armat ad sumendam vindictam, videtur bar-
dare gladii potestatem: idque in propria causa. Per-
missum quidem olim fuit fures nocturnos occidere,
ut suo loco videbimus: adulterum quoque in scelere
deprehensum, marito vel patri stupratae feminae
occidere licuit: ut vero quis ulciscatur fratris sui
mortem , absurdum est lege permitti. Nec vero
putandum est hanc licentiam unquam Deo probatam
fuisse ut quilibet publica autoritate neglecta , de
fratris sui percussore poenam exigeret ubi obviam
factus esset: sic enim laxatum esset fraenum subito
fervori, ut sanguis sanguinem traheret. Quare prc-
babile est periculum hic magis denunciari quam
aperiri ianuam privatae vindictae: quasi dictum
esset, nisi prospiceretur innoxiis, vix posse compesci
eorum furorem quorum occisi fuerint cognati: non
quod licitum ipsis esset vim retaliare, sed qnod
crimen esse non ducerent, et impunitas etiam eos
incitaret, eo quod iusto dolori ignosceretur. Tenen-
dum est ergo, ubi quis per dolum et scelus inter·
emptus fuerat, caedem a cognato vindictae causa
perpetratam, non fuisse punitam: quia durum erat,
eum capitaliter tanquam sceleris damnari, qui tan-
tum impulsus sanguinis sui amore, naturaliter om-
nibns indito, homicidam poenae capitali iam ob-
noxium percusserat: tolerantia id quidem, non ap-
probatione , quia (ut iam dixi) publico iudicio non
privato arbitrio exigendae sunt poenae. Sed quum
haec indulgentia ob populi duritiem concessa esset,
hic admonet Deus, quam necessarium sit asylum
dare innoxiis: quia alioqui tanquam in homicidas
impetus promiscue fieret. In summa, fit compara-
tio inter sceleratos et insontes, quia nisi positum
esset iustum discrimen , rinde omnes ad mortem
essent expositi: Homici , inquit, morte dignus
est si forte propinquo eius qui mortuus est occur-
rerit. Ergo adhibendum est remedium , ne in ean-
dem poenam incidat qui scelus non admisit. Hinc
tandem colligitur alios ab aliis iusto iudicio esse
discernendos. Ratio antem simul praescribitur, ut
consessus eum absolvat qui nesciens alium inter-
fecit. Verum quia in verbis est aliquid perplexum,
tenendum est, simulac quis alium percusserat, re-
pente se contulisse ad locum refugii, ac illic fuisse
professum se tutum domicilium quaerere: hac contes-
tatione facta, liberum fuisse cognatis mortui accu-
sare: demum utrisque auditis interpositum fuisse
iudicium. Alioqui manifesta esset repugnantia in
contextu, quandoquidem paulo post subiicitur: Re·
verti facient eum ad urbem refugii ad quam se
contulerat. Unde apparet, ex quo se obtulerat ex·
sul ad causam dicendam et se purgandum, diem
edici solitum quo venirent accusatores. Summa est,

SEXTUM PRAEOEPTUM.

nem sapere: quia pessimi exempli res est, privatis Α

 

640

solutus. Haec optima fuit moderatio , ne eadem
errori et sceleri statueretur poena , simulque tem-
porali exsilio testatum fieret quantopere a caedibus
cavendum esset. Quanquam simul Deus pepercit
eorum oculis quorum occisus fuerat frater, ne con-
tinuo aspectu recrudesceret dolor: quod ex vicesimo
sexto versu colligitur , ubi datur cognatis impu-
nitas si eum qui e medio subducere se debuit,
extra fines refugii sui deprehensum occiderint: non
quod apud Deum excusatus fuerit indignationis
fervor, sed quia ulciscendi impetum ex sensu hu·
manitatis profectum, aliter cohibere difficile fuit.

20. In civitate enim reficqii. Exsilii tempus
praefigitur ad mortem usque sacerdotis, quia misero
exsuli spes omnes reditus abscindi minime humanum
fuisset, quum autem novus succederet sacerdos ad
reconciliandum Deo populum, debuit haec gratias
renovatio placare omnes offensas. Quare non abs
re Deus in integrum restituit eos qui tantum erroris
poenas dabant.

30. ’ percusserit. Iam redit ad homici-
das voluntarios, quibus vetat quidem parcere, sed
eos ad supplicium rapi non vult nisi legitimis tes-
timoniis convictos. Ad verbum est: Omnis qui
percusserit animam, ad os testium occidet eum qui
occidit. Quae sententia propter brevitatem obscura
erit, nisi subaudiatur nomen quod respondeat se·
cundo verbo. Potest autem hoc tam de iudicibus
quam de accusatore exponi: in re tamen nulla est
ambiguitas, neminem esse damnandum nisi legitime
convictus fuerit. Porro unum testem non sufficere
pronunciat, quia nimis iniquum esset unius linguae
arbitrio vitam hominis subiici. Iam ante similem re-
citavi locum, ubi docebat Moses, nullam causam ca-
pitalem nisi duorum vel trium testimonio definien-
dam esse: et quia generales sunt eiusmodi sententiae,
consulto proprium locum illis dedi. Nunc iterum
quod ad damnandos homicidas spectat, per occasio·
nem attingit, duos testes requiri , quia nihil magis
proclive esset quam insontes calumniis et periuriis
obruere, si unius cuiuslibet testimonio staretur. Ubi
autem duo prodeunt in medium, si qua sit perfidia,
multis rationibus deprehendi potest, ut iam dictum
est: quia seorsum interrogati vix per omnia conve-
nient. Gaeterum- ut ad sceleris poenam requiritur
certa probatio, ita ubi de caede cognitum fuerit, se·
vere Deus exigit ac denunciat ne maneat impunita.
Nominatim vetat ne ius asyli sit venale, quia pe·
riculum erat ne alioqui operimentum esset multis
sceleribus. Quod ergo vetat accipere retium ne
quis concedat in urbem refugii, huc ten it, ne quis
beneflcio fruatur donec probe comperta fuerit eius
innocentia, ne misericordia qua sublevantur insontes.
corruptelis subiaceat.

33. Et non pollucti-s· terram. Hac clausula rur-

ne usquam asylum reperiat homicida nisi crimine Ι sus admonet, ¹nisi severa iudicia exerceant contri

 

