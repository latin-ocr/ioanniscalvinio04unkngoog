29

fore hostes, si innotuisset facinus: verum a fratribus,
quorum miseriae succurrere voluerat, nunquam
exspectasset tam indignam mercedem: ideoque incre·
dibilis constantiae fuit tantum obstaculum superare.

15. Pharao etiam. Timorem fatetur Moses, sed
quo retractus non fuit a vocatione sua. Diximus
ante eius zelum fuisse infirmitati admixtum, sed
praevaluisse, ut nihilominus iniunctum sibi officium
viriliter simul ac timide praestaret. Haec autem
altera est constantiae probatio, quod eum facti non
poenitet, ut studeat regem placare, sed ad exsilium
se comparat: neque sic expavescit· in tanto discri-
mine ut attonitus vel consilii inops desideat, sed
concedit iu terram Madian, ac per deserta mavult
errare quam hostibus electi populi reconciliari.
Quanquam autem videtur hoc circuitu Deus a con·
silio liberandi populi deflectere: mirabiliter tamen
opus suum promovet. Certe Mosen tam arduis
quae eum manebant certaminibus, nondum fuisse
maturum satis iam cognovimus: imo in aula molliter
et delicate habitus, nondum ad ingentes et continuas
molestias assueverat, quarum fuisse victorem con-
textus historiae ostendet. Deus itaque eum quo-
dammodo subduxit, ut paulatim obeundae tantae
provinciae idoneum ac parem redderet. Usus enim
quadraginta annorum in laborioso et austero vitae
genere non parum profuit ad quidvis ferendum: ut
merito desertum censeri debeat schola in qua eru-
ditus fuit, donec ad provinciam magis difficilem
accerseretur. Quod dicitur sedisse iuxta puteum,
interpretor ob lassitudinem illic sole ad occasum
vergente interquievisse, ut circa vesperam inquireret
de hospitio ab incolis, quos ad hauriendam aquam
venturos sperabat. Ex quo infausto accessu coniicere
promptum est quam commoda habitatio sperari ab
eo potuerit.

16. Erant autem sacerdoti Madian septem filiae,
quae venerunt, et hauserunt, impleveruntque canales,
ut potarent oves patris sui. 17. Et venerunt pastores
qui· repulerant eas: et carycas Moses auxiliatus est
otto reclusas? 19. Responderunt, mr Aeyyptms labe-
ravit nos e manu pasta-um, etiam hauriendo
hamunobis, apraebuitpomm wihus. 20. Dixitiae
ad filias suas: Et ubi cst ille? quare sic dereliquistis
virum? convocate eum ut comedat panem. 21. Et
consensit Mose-s· habitare cum viro illo , qui dedit
Sephoram filiam auam Mosi. 22. Quae quum pepe-
risset filium, vocavit nomen eius Geram, dicens: Pere-
9rinus sum in terra aliena.

16. Erant atatem sacerdoti. Hunc occursum pros-
perae fortunae adscriberent profani homines in quo
tamen vivam providentiae suae imaginem reprae-

COMMENTARIUS IN EXODI GAP. 11.

 

30

sentat nobis Deus, ac si extenta e coelis manu
gradus servi sui regeret. Quotidie ad puteum
ventitabant puellae illae: et Moses quaerendi hospitii
causa prope aquam substitit: ad quam probabile
erat concursum incolarum vesperi fore in regione
arida. Quod tamen opportune adest puellis ad
ferendas suppetias, et Iethro eum hospitaliter invitat,
minime fortuitum est': sed erranti servo suo dux
itineris fuit Deus, ut non diurnum modo hospitium,
sed ad finem exsilii usque tolerabilem habitationem
pararet. Nam Iethro (quem ex epitheto constat
non vulgari apud suos dignitate praeditum) non
modo eius operam conduxit, sed elegit sibi generum.
Et quanquam sordidum erat munus pastorale,
splendida tamen affinitas non parvo solatio fuit.
De voce 35⁸2 non convenit inter omnes. Chaldaeus
paraphrastes male vertit principem: quia non qua-
draret eius filiabus molestos et infestos fuisse loci
pastores. N ec magis consentaneum est, virum pri-
marium et opulentum caruisse famulis, ut filias
suas cogeretur quotidianis pastorum contumeliis et
rixis exponere. Sacrificum ergo fuisse existimo,
quae etiam receptior est sententia. Dubitatur
tamen, falsosne deos, an verum et unicum coluerit.
Certe probabiles multae rationes ad hanc coniectu-
ram nos adducunt, non sacrificasse idolis: quia vix
unquam persuasus fuisset Moses, non modo ut
habitaret in domo foedis sacrilegiis polluta, sed
etiam ut affinitatem contraheret. Et postea in
Iethro ipsius sermone multa pietatis indicia se
ostendent. Quanquam ut totus fere orbis tunc ad
multas corruptelas prolapsus erat, mihi verisimile
est vitiatum aliqua ex parte sacerdotium eius fuisse.
Unicus tempore Abrahae Dei vivi sacerdos fuit
Melchisedech. Abraham ipse ex profundo idololatriae
gurgite, in quo demersa erat familia, extractus fuit.
Vix itaque fieri potuit ut Madianitae purum cultum
retinuerint: atque adeo ex aliis locis liquet idolis
fuisse deditos. Quare omnibus probe expensis,
mihi nihil magis probabile occurrit quam sub sacer·
dotio Iethro cultum fuisse unicum Deum ut regula
tradita fuerat per manus, nou tamen pure: quia
tunc ubique contaminata erat religio variis super-
stitionibus. Est autem discrimen aliquod inter
idololatriam et impurum Dei cultum ac degenerem
in una parte. Dico igitur unius Dei fuisse cultores,
quia non prorsus desciverant a principiis religionis,
quamvis ex errorum qui paulatim obrepserant
lacunis nonnihil hausissent. Agitatur inter inter·
pretes de nomine Iethro alia quaestio. Qui putant
Bethuel ¹) diversum fuisse a Iethro, nullo negotio
refelluntur. Nam proximo capite Mosen de eodem
homine loqui, sub vario licet nomine, clare apparet.

 

ΜυΒιὲἑοῃθοιᾶά. latinae hic et deinceps omnes. Gallica versio

