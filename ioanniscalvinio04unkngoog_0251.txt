481

dederunt, sive recto iudicio adducti, sive illecti
superstitione fuerint, vel pia sollicitudine tacti, ne
ecclesia ministris destitueretur, erogasse decimas
ad clerum alendum. Nam libera adhuc civitate, a
populis tributariis eas exigere solebat populus. Hoc
quoque regibus fuit usitatum. Siculi enim ante-
quam illic dominarentur Romani, decimas solve—
bant. Adde quod si carior erat in urbe annona,
alteras decimas imperabat senatus provinciis. Imo
vetustissimum fuisse morem ut ‘reges decimarent,
colligitur ex 1 lib. Samuelis (8, 15): quare nihil
mirum si exemplum illud imitati sunt Romani.
Unde colligere licet, quum vellent Imperatores pasto-
ribus alimenta conferre ex publico, decimas potius
elegisse quam alios reditus, ut Deum imitarentur. Et
sane adhuc eius rei manent quaedam vestigia. Ne·
que enim ubique sacerdotum sunt decimae. Et satis
notum est, bonam partem vorari a monachis et
abbatibus, qui tamen olim non censebantur inter
clericos. Omitto quod agri quidam immunes sunt
a decimis. Sed eas a laicis occupari quomodo pas-
sus fuisset papa, si iure divino (ut insulse garriunt)
sacra fuisset cleri haereditas? Caeterum quia inter
publica vectigalia et tributa numerandae sunt de-
cimae, eas solvere ne recusent privati homineS, nisi
politicum ordinem et regnorum statum labefactare
velint: pii autem principes euram suscipiant ab·
usus corrigendi, ne reditus publicos ecclesiae dica-
tos in urgitent ignavi ventres.

23. Eyo portio tua. Quid sibi velit haec parti-
cula, nuper docui: nempe quia ab haereditate com-
muni exclusi erant Levitae, Deum hanc iacturam
pensare de suo, ac si ex eius manu acciperent: quasi
diceret ‚ sibi satis largam copiam suppetere, qua
ipsos muneretur. Interea iubentur uno ipso esse
contenti. Nec dubium est quin ad hunc locum
alludat David, ubi exclamat, Deus portio mea et
haereditas mea: sors mihi praeclare cecidit (Psal.
16, 5). Significat enim non modo Deum sibi pluris
esse quam omnes terrenas opes, sed prae ipso sor-
dere quidquid alii praeclarum et maxime optabile
ducebant. Nunc quando in Christo sacti sumus
omnes sacerdotes, haec nobis imposita est conditi0,
ne aliam sortem appetamus. Non quod simpliciter
renunciandum sit terrenis omnibus bonis ‚ sed
quia in solidum felicitas nostra sic in Deo lo·
canda est, ut ipso contenti patienter feramus re-
rum omnium inopiam: qui vero aliquid possi-
dent, non minus soluti sint ac expediti, ac si nihil
possideant.

Levitic. 27, 30. Omnes autem decimae. His ver-
bis ostendit Deus, se decimas Levitis assignando,
proprio iure cedere, quia siut quasi regale vectigal,
atque ita querimonias omnes compescit: quia alio-
qui obstrepere poterant aliae tribus, ultra modum
se gravari. Sacerdotes igitur coactores praeficit, qui

Calvio& opera. Vol. XXIV.

SECUNDUM PRAEOEPTUM.

 

482

ipsius nomine colligant: quod negari non potest
sine impia et sacrilega fraudatione. Quod vero
ubi pecunia redimuntur decimae, quintam par-
tem aestimationi vult superaddi, non eo tendit ut
Levitae ex alieno damno lucrum faciant: sed quia
astute aliquam utilitatem captabant agrorum do-
mini, frumentum in pecuniam mutando: fraudi·
bus occurritur, ne quid ex captiosa permutatione
Levitis decedat. Eadem ratione animalia iubet,
qualiacunque erunt, decimari, nec pecunia redimi
patitur, quoniam si libera fuisset electio, nullum
unquam animal pingue aut vegetum venisset ad
Levitae. Ergo hac le e remedium avaritiae et sor-
dibus fuit. adhibitum. eque id abs re: quia si verum
est proverbium: Ex malis moribus nasci bonas leges:
summa severitate contineri in officio necesse fuit
adeo tenacem et malignum populum. Ac quantum-
vis sedulo cautum esset Levitis, vix tamen fuit
ullum tempus quo non esurierint, ac interdum fa-
melici oberrarint. Imo quum ab exsilio babylonico
reversi essent, non fecit tanti beneficii memoria
quin furto subtraherent partem decimarum: sicuti
conqueritur Deus apud Malachiam (3, 8). Unde ap-
paret, non frustra tam imperiose ad eas solvendas
fuisso coactos.

Deuter. 14, 22. Decimando decim-abia. Generaliter
repetit legem ante positam, ubi Deo vendicat om·
nium frugum decimas. Quibus autem solvendae
sint, non statim exprimit: sed quaedam interserit
de aliis oblationibus, quae alibi exposui. Verum ali·
quanto post versu 27 Levitas commendans, eas ad
verum suum usum accommodat. Significat autem
crudeles fore, si eas Levitis furentur: malignos vero
et iniustos si aegre illis decimas solvant, quae ipso-
rum sunt iure haereditario: quando tribus illa fun·
dos nullos possidet.

28. Tertio autem anno, Falluntur, meo iudici0‚
qui aliam decimarum speciem notari putant. Po·
tius enim correctio est, vel interpretatio le ‘s, ne
soli sacerdotes ac Levitae decimas omnes a sume·
rent, sed pars cederet ad levandos pauperes, et
peregrinos, et viduas. Quo res melius pateat, primo
notandum est, non tertium quemque annum hic
praescribi, sed numerari a sabbatho. Alibi enim vi-
debimus septimo quoque anno terram quievisse, ut
neque sererent, neque meterent. Ergo post duas mes-
ses peractas, decimae anni tertii non Levitarum
propriae, sed simul communes erant pauperibus,
pupillis, et viduis et peregrinis. Id ex supputatione
annorum colligere promptum est. Alioqui enim
tertius annus saepe incidisset in sabbatharium, quo
cessabat omnis agrorum cultura. Porro summa ae-
quitate id temperatum fuit, ut sacerdotes et Levi·
tae iam duobus annis ditati, admitterent in partem
egenos fratres et eregrinos. Ita ex nimia eorum
abundantia aliquid> minuebatur, ne se in luxuriam

