57 COMMENTARIUS IN EXODI OAP. IV. 58

genere masculino. Mihi autem, ut tollatur omnis
· ambiguitas, femineum genus magis placet, quemad·
modum etiam reddidi. Neque enim dubium est
quin Moses onus sibi nimis molestum et ve in
alium quemlibet transferre cupiat, perin e ac si
dixisset, quum tibi innumeri sint ad manum quorum
opera utaris, ex hac eopia delige quem voles, modo
alium tibi quaeras, ego excusatus maneam. Subest
enim inter ipsum Mosen et alios tacita antithesis,
ubi se mutilum esse subindicans, alios dexteritate,
industria, agilitate praeditos es‘se dicit. Unde ab·
surdum fore ratiocinatur, si Deus manus ad opus
bene formatas et paratas reiieiat.

14. Et iratus est furor. Confirmat hie loeus a
contrario sententiam illam, nullum esse Deo gratius
sacrificium quam obedire voci eius: quando tam
graviter offenditur Deus Mosis tarditate, eui tamen
suberat speciosa excusatio. Sed nihil Deo pluris
est quam ut verbo suo constet autoritas, atque ut
hoc fraeno regi se permittant homines (1. Sam. 15, 22).
Veniam Deus servo suo cunctanti et ad officium
segni dederat: sed obstinate refragari videns, amplius
non parcit. Quo monemur, attente cavendum esse,

ne si ad tempus nos Deus tolerat, ipsi nobis indul--

geamus, quasi impune abuti liceret eius patientia.
Quanquam hoc signum est paternae mansuetudinis,
Deum eatenus irasci ut obiurgatione contentus sit.
Quod dicit se novisse Aharon fore Mosis interpre-
tem, dubium est an ab initio statuisset eum adhi-
bere ad hoe munus, an vero hoc tandem concesserit
Mosis diffidentiae. Verum quidem est, Deum nihil
agere quod non occulta sua providentia ante mundi
creationem decreverit: sed aliquando interveniunt
mediae causae cur hoc vel illud fiat. Utrumque
hic probabile est, vel quod pronunciet Deus Aharon
iam a se delectum esse, qui secundas partes obeundo
Mosi sit adiutor: vel dicat hoc subsidium se concedere
Mosis infirmitati. Hoc secundum mihi magis placet:
Aharon cum indignatione adiungi fratri suo comi-
tem, ut pars honoris ad eum transferatur: quando
Moses ipse retrocedendo ex dignitatis suae gradu
decesserit. Sed cur Levitam vocat, ac si de bomine
incognito ageretur? Respondent quidam plures fuisse
eodem nomine inter Israelitas: mihi autem simplex
haec solutio suffieit, non unum quempiam ex genere
Israel socium .Mosi promitti, sed fratrem propin-
quum: nempe qui germanus esset, ut tam aretum
cognationis vinculum magis familiarem usum afferret.
Nisi forte respexerit Deus ad futuram vocationem
tribus leviticae. Pactum enim suum cum Levi per
Malachiam 2, 4. fuisse docet, ut posteri legis et
veritatis custodes essent, ae nuncii Dei exercituum.
Ita sensus optime quadraret, quod Deus irae suae
temperet, dum Mosis detrectatione offensus, sump-
turus tamen sit legatum ex tribu illa eui sacerdotium
destinaverat. Porro non vulgaris confirmatio additur,

 

quod Aharon fratri venturus sit obviam in deser-
tum, et eum cum summo gaudio excepturus. Per-
inde enim hoc valuit ac si Deus una manu servum
suum ex terra Madian impellens, alteram manum
ex Aegypto porrigeret ad eum trahendum. Visio
enim Mosen extrudere debuit ad praeceptum Dei
exsequendum: sed quia eius pigritiem stimulari ne-
cesse erat, emissus fuit Aharon, ac si palam manum
suam Deus proferret alacritatis excitandae causa.
Neque enim vel animi gratia, vel fortuito, vel inani
curiositate in desertum progressus est, sed certo
cognovit Moses vexillum sibi divinitus erectum esse
ad monstrandam viae certitudinem. Sic Ananiae
occursu confirmata fuit visio Paulo oblata, ne quid
ambigeret (Act: 9, 17). Atque hoc quidem Deo
extorsit Mosis importunitas, sed ipse pro immensa
sua bonitate ex vitio servi sui elicere voluit gratiae
suae materiam: sicuti solet ex tenebris lucem edu-
cere (2 Oor. 4, 6). Gaudium fratris commemorat
MosijDeus ad exprobrandum torporem: ac si diceret,
Aharon sponte accurret‚ teque laeto et hilari animo
excipiet: tu vero moerore et animi angustiis con-
strictus, vel diffidentia attonitus, vix adduceris ut
pedem moveas.

16. Et loquetur :lpse pro te.
textum discutit, loquendi partes fratri assignandO,
neque tamen alterum subrogat in eius locum: imo
sibi humaniter temperat, ut servi sui voto morem
gerens, invitum tamen honore afficiat. Partitur ergo
vices, ut penes Mosen sit autoritas, Aharon obeat
munus interpretis. Ita nullo dignitatis respectu
praefertur Moses fratri: quia Dei gratiam in capite
non secus ac membris conspicuam fulgere oportuit:
quod his verbis exprimitur, Aharon· loco oris futu·
rum, Mosen autem loco Dei: quia huius fuit dictare
quod ille fideliter referret, ae praescribere quod
ille obedienter sequeretur. Quo exemplo testatus
est Deus se dona spiritus et simul officia distri·-
buere pro mero suo beneplacito: nec quenquam
vel honore vel dotibus excellere nisi pro mensur‘a
gratuitae donationis. Quod autem minori subiicitur
primogenitus, et tantum eius organum in lo·
quendo constituitur, quum eius manu et opera
complere posset Deus quod per Mosen praestare ’
voluit, quia incomprehensibile nobis illius iudicium
est, ac instar profundae abyssi, reverenter suspicere
discamus. Esse in Deum, tantundem valet ac
praeire vel tenere gubernacula, vel summo imperio
potiri: sicut etiam Chaldaeus paraphrastes vertit
esse principem vel magistrum. Quod autem·Arri-
ani, ut testimonia refellerent quibus probatur Christi
divinitas, hoc loco et similibus abusi sunt, nimis
infirma fuit calumnia: quia aliud est simpliciter et
sine adiectione Deum vocari, quam addita circum-
stantia. Scimus enim Dei nomen ad quemlibet
principatum improprie quidem, sed non sine ratione,

Immunitatis prae-

