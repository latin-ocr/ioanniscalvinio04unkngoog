205

nnbeS, et caligo, quibus insignita fuit vox Dei, ne
obscura esset eius origo. Addit, vocem illam fuisse
magnam, nempe quae ultra solitum modum longe
lateque penetraverat. N ec paucos citat testes, sed
ingentem illam multitudinem, quae magna ex parte
propensior fuisset ad exstinguendam Dei gloriam,
nisi claris experimentis fuisset illic cognita. Summa
est, minime dubium esse legislatorem, cuius
maiestas tunc tremendis prodigiis patefacta, et
immensae multitudinis oculis repraesentata. De
duabus tabulis opportunius alibi dicetur. Quod
refert Moses Deum nihil adiecisse, eo perfectam
vitae regulam decem verbis comprehendi significat,
ac eorum scientia probe percepta absolvi omnes
sapientiae numeros, ne quid ultra scire appetat
populus: sed ubi finem loquendi fecit Deus, metam
inquirendi sibi praefigat.

23. Fuit autem quum audissetis. Occurrit Moses,
ne suam doctrinam minoris aestiment Israelitac, quia
interpositus a Deo fuerat minister: quandoquidem
id eorum rogatu ac postulatione factum erat. Sci-
mus qnam proterve soliti fuissent eum respuere: ac
si in eo nihil nisi terrestre ac humanum cernerent.
Deum igitur ipsum verba facere necesse fuit, ut
servum suum a contemptu assereret in posterum.
Nam populus ipse stulti et praeposteri voti convic-
tus, nullo deinde praetextu relicere Mosen potuit,
ac si fidem vocationis suae non fecisset. Atque hic
se prodidit mira pravitas, quod sancto prophetae
postquam tot miraculis probatus fuerat, fidem abro-
gare illum non puduit. Certe si integri et aequi
fuissent iudices, satis notum et compertum illis
fuisset, Mosen non a se ipso nec proprio instinctu
loqui, sed spiritus esse organum. Verum superbis
et perverse morosis fastidio fuit Dei doctrina, quia
per manum hominis mortalis afferebatur. Deum
ergo importunis votis e coelo eliciunt, ut loquatur
ipse. Atqui terror statim occupat eorum mentes,
ut Dei vocem refugiant. Sic experientia docuit,
nihil esse utilius quam Deum per os Mosis loquentem
audire: et mercede suae temeritatis edocti sunt,
docendi modum quem spreverant eligere atque optare.
Ita enim se impiae contumaciae damnarunt, si fidem
Mosi in posterum detraherent vel abrogarent, quem
sibi postulaverant a Deo internuncium dari: quod
nune illis exprobrat. Plus quam enim indignum
fuisset, ubi Deus morem gesserat eorum precibus,
beneficium quod expetiverant, relicere. Hac ratione
commemorat, postquam oculati fuerant testes
formidabilis Dei potentiae, rogasse ultro ne loqui
pergeret. Ac ne obiicerent id a paucis vel incon-
sulte, vel per tumultum actum esse, mandata haec
diserte testatur perlata fuisse a capitibus tribuum
et senioribus.

24. En ostendit nobis Iehova. Propria confes-

sione urgentur, ne posthac audeant de ministerio

COMMENTARIUS IN EXODI OAP. XX.

 

206

Mosis controversiam movere. Nam dum se fatentur
vidisse gloriam Dei et magnitudinem, nisi ex pro-
fesso velint Deo bellum inferre, obediendi neces-
sitate se obstringunt. In fine versus, ubi dicunt
Deum loquutum esse cum homine etc. non modo
intelligunt esse homines in terra superstites qui
Dei vocem e coelo delapsam. auribus perceperint:
sed cum admiratione praedicant quod fero incredibile
erat. Etsi enim satis apud eos vulgatum erat Deum
olim cum patribus loquutum: quia tamen praeterierat
longum tempus ex quo cessaverant oracula, quasi
ad rem novam obstupescunt. Videmus etiam
ut longo post tempore, quoties apparuit servis suis
Deus, metu mortis fuerint correpti. Fuit enim hoc
illis instar proverbii: Moriemur, quia Deum vidi-
mus (Iud. 13, 22). Merito autem hoc singulare
privilegium celebrant, quod non fuerint absorpti a
Dei gloria. Nam si conspectu eius montes liquescunt,
et quidquid durissimum est solvitur, quidquid robus-
tissimum est fractum concidit, quomodo staret
homo, quo nihil magis fluxum aut fragile? Si arcano
eins nutu concussus aer non animalia mod0, sed
arbores et rupes tremefacit, quid fiet ubi non modo
virtutem suam in elementis profert Deus, sed e
coelo descendens vocem ore suo emittit? Non abs
re igitur pro miraculo ducunt Israelitae, se, audita.
voce Dei non fuisse in nihilum redactos. Quo
suam vesaniam oblique perstringunt: quia incon-
siderato voto interitum sibi accersiverant nisi eub-
ventum esset Dei misericordia. Sed videntur duobus
proximis versibus secum pugnare. Nam quum ex-
perti essent non semper exstingui vel perire quibus
Deus apparet, cur se morituros dicunt si continuet
sermonem? Videntur quidem ita loquendo sibi
parum constare: sed non frustra perieulum, a quo
mirabili Dei indulgentia elapsi fuerant, in futurum
tempus metuunt. Perinde igitur est ac si dicerent:
Semel Deum in nos provocasse plus satis est: quod
hactenus ignovit, inaestimabilis est eius clementiae:
cavendum interea nobis est, nisi mature corrigimus
nostram stultitiam, ne graviores pervicaciae poenas
demus. Hinc sumenda utilis admonitio. Quamvis
enim non personuerit vox Dei nobis audientibus,
experientia tamen veteris populi sufficere nobis
debet, ut certo persuasi simus, quum Deus nobis
doctores praeficit, optime saluti nostrae consulere:
quia si e coelo ipse tonaret, nobis intolerabilis esset
eius maiestas. Quod valere debet ad sedandum
exitialem eorum pruritum qui Deum e coelo quo-
tidie descendere cuperent, vel saltem oracula sua
per angelos proferre: atque ita quos ex grege
mortalium adhibet ministros fastidiunt. Denique
haec historia illustre documentum est, ecclesiam
externa verbi praedicatione divinitus regi, quia ita
expedit..

26. Nam quae ulla fuit caro. Carnis nomen

