119

dendum tradiderit. Fuit autem haec non vulgaris
poena, inedia et fame conficere Aegyptum, quum
periissent cunctae segetes. Verum antequam eo
descendat Moses, iterum recitat se huius plagae
fuisse praeconem, et rationem sibi a Deo fuisse
redditam cur toties in suam perniciem reluctatus
esset Pharao, Dicit ergo Deus se obdurasse cor
eius, ut portenta et virtutis suae documenta ederet.
Nam si statim humiliatus cessisset Pharao, super·
vacuum erat certamen. Quorsum enim cum victo
et iacente confli ere attinet? Ergo tyranni pertinacia,
Deum saepius lacessendo, pluribus miraculis viam
aperuit: quemadmodum ex collisione lapidis et ferri
ignis elicitur. Quo etiam refellitur frigidum illud
commentum, non aliter induratum fuisse cor Pha-
raonis, nisi quod proposita sunt miracula coram eius

· oculis. Non enim docet Moses cor eius divinitus

fuisse aggravatum signorum conspectu, sed Deo
placuisse hoc modo illustrare suam virtutem. Hinc
etiam colligimus, certo Dei consilio praedestinatum
fuisse quidquid accidit. Voluit enim Deus singulari
et insolito modo populum suum redimere. Ut haec
redemptio magis conspicua et nobilior fieret, Pha-
raonem opposuit instar saxeae rupis, qui duritie
sua causam novis et magis insignibus miraculis
subinde daret. Admirabili igitur Dei providentia
in hunc finem induratus suit Pharao, ne obscura
aut vilis esset liberationis gratia. Respexit enim
populum suum Deus magis quam Aegyptios, ut
mox sequitur: Narrabis filio tuo, et nepoti, etc.
Longe enim uberior gratiarum actionis, ct libera·
tionis celebrandae oblata fuit materia, quum palam
vidissent Israelitae toties ac tam variis prodigiis
exsertum e coelo Dei brachium. Nam si usitato
modo fuissent redempti, laus Dei paulo post obso-
levisset. Posteros ergo sic a patribus doceri opor-
tuit, ne ambigerent de tam praeclari operis autore.
Caeterum hic exigitur a patribus qui oculati erant
signorum testes diligentia et sedulitas in filiis do-
cendis: et iis etiam iniungitur discendi cura et
attentio, ut beneficiorum Dei memoria per continuam
aetatum seriem floreat. Praxis huius doctrinae con-
spicitur Psal. 44. et 105.

3. Tunc venit Moses et Aharon. Iam refert
Moses se Dei mandato tentasse Pharaonis animum,
an tandem post multa experimenta, metu novae
poenae quae instabat, flexibilis esset ad parendum.
Hoc autem examine melius cognita fuit eius impietae,
quod ditionem suam parte annonae privatam videns,
quod de altera parte denunciatur a Mose non
metuit. Ideo asperius eum obiurgat, rogans: Quous-
que tandem superbe resistes Dei imperio? Nam
quum pessima quoque ingenia frangant plagae,
portenti instar fuit, regem octies et quidem diris
modis percussum nolle adhuc cedere, perinde ac si
incolumis et ab omni damno intactus staret. Cae-

COMMENTARIUS IN EXODI OAP. X.

 

120

terum ex hoc loco discendum est in huno finem
castigari nos Dei ferulis, ut a cupiditatum nostrarum
lascivia redeamus ad illius obsequium. Hoc vocat
Moses et post eum Petrus [1. Petr. 5, 6 ) humiliari
coram ee, vel sub potenti eius manu, um experti
formidabilem eius potentiam nos reverenter subiici·
mus eius imperio. Unde sequitur, quasi ferrea
fronte luctari cum Deo qui poenarum metu non
domantur nec flectuntur. Quare nos ad resipiscen-
tiam erudiat timor: ac, ne superbo contemptu pro-
vocemus eius vindictam, discamus nihil esse magis
horribile quam incidere in eius manus (Hebr. 10, 31).
Subindicat etiam Moses non esse bellum Pharaoni
cum Israelitis tantum, sed cum Deo, qui corum
causam suscepit. Quare non dubitemus tyrannm,
quicunque iniuste ecclesiam affligunt, cum Deo ipso
confligere: cuius viribus se longe impares sentient.
4. Quod si tu renui& Denunciat Moses ultimam
penuriam et famem terrae Aegypti, quia repente
surgent locustae, quae penitus consumant residuum
anni proventum. Iam enim dimidia pars grandine
perierat. Etsi autem testantur historiae veteres, et
nostro saeculo contigit, non segetes tantum, sed
pratorum quoque herbas a locustis vorari: ex cir-
cumstantiis tamen colligitur hoc fuisse inusitatum
coelestis vindictae exemplum: quia et diem crastiuum
praefigit Moses, et incredibilem copiam subito eru·-
pisse narrat, et addit nunquam tales visas fuisse:
postremo nullam domum ab earum insultu immunem
fore minatur. Porro genus flagelli iterum notare
operae pretium est, quod Deus ex vilibus animal·
culis exercitum colligit et armat, quo contumeliose
indomabilem tyrannum cum omnihus suis copiis
profliget. Digna etiam hac mercede fuit Aegypti
ingratitudo, quia nimis indignum fuit tyrannice
opprimi in ea regione posteros Ioseph, qui eam
sua solertia paulo ante ducentos et quinquaginta
annos a fame asseruerat. Quod sequitur versu 6,
Vertit se, et egressus est, pro indignationis signo
ponitur: ac si Moses contumaciae tyranni pertaesus,
repente se alio proriperet, ne vale quidem dicto.
Quamvis ergo mansueto alioqui ingenio fuerit,
praecisa tamen haec austeritas adhibenda fuit ad
refutandum fastum, quo tyrannus in coelum ipsum
conspuebat. Discant autem et nostri saeculi Pha·
raones, quando purum Dei cultum atrocibus minis
impediunt, iusto eius iudicio fieri ut in ipsorum
ditionibus grassentur, ut locustae, homines fanatici
cum impiis erroribus, ac tabe populos inficiant.

7. Dioeerunt autem servi Pharaonis ad eum.-
Quousque erit hic vobis in offendiculum ἓ Dimitte
homines, ut serviant Iehovae Deo suo. An ante scies
quod perierit Aeyyptus ἓ ¹) 8. Et reductus est Moses

 

1) In marqine: Vel: Antequam scies periisse Aegyptum.

