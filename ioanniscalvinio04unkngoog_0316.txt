607 ’ QUINTUM PRAEOEPTUM. 608

lari sine maximo scelere. Scimus parricidas, tan-
quam omnium maxime detestabiles, olim culeo fuisse
insutos, et proiectos in aquam: Deus vero longius
progreditur, dum e mundo exterminari iubet qui-
cunque violentas manus parentibus attulerint, vel
fuerint in eos contumeliosi. Percussio enim non
tantum pro caede capitur, sed pro violentia quali-
bet, quamvis nullum vulnus fuerit inflictum. Si
quis ergo fuste vel pugno patrem vel matrem per·
eusserat, tam vesani furoris eadem fuit quae homi-
cidii poena. Et certe abominabile est portentum ubi
filius contra eos a quibus vitam accepit insurgere
non dubitat: nec fleri potest quin tam foedi crimi-
nis impunitas immanem statim barbariem gignat.
Secunda lex non vim modo parentibus illatam ul·
ciscitur, sed verborum etiam probra, quae usque ad
insultandi petulantiam et atrocem contemptum pro-
siliunt. Neque enim si cui futiliter leve aliquod
convicium exciderit (ut saepe contingere solet in
rixa) ad hanc inconsideratam proterviam extendi
debet poenae severitas: et ¹2⁸7? unde sumptum est
participium quod ponit Moses, non tantum convi-
ciari significat, sed etiam exsecrari: sicut vilipendere
ac spernere. Sicuti ergo non quaelibet protervia qua
laesa erat parentum veneratiO, morte punita fuit:
sic voluit Deus impiam superbiam quae naturae
principia convelleret, horrori esse. Porro quia durum
videri poterat, vocem, quamvis probo filio indig-
nam, mortis tamen causam esse: talis quoque ex-
ceptio compescitur, ubi in Levitico Deus addit:
Sanguis eius super eum, quia patri vel matri male·
dixit: ac si iuberet facessere quidquid alioqui ob-
strepere vellent homines ad extenuandam poenae
gravitatem.

EX DEUT. XXI.

18. Quum quis habuerit filium perversum et re-
bellem. non obedientem voci patris sui et matris suae,
et castiqaverint illum, nee paruerit illis: 19. Tunc
apprehendent eum pater eius et mater eius, educentque
ad seniores urbis suae et portam loci sui.- 20. Dicent·
que senioribus urbis: Fe'lius iste noster perversus et
rebellis est, non obediens voci nostrae, epulo est ac
comessator. 21. Tune lapidabunt eum omnes homines
urbis suae lapidibus, et morietur.- atque ita auferes
maltgm e medio tui, universusque Israel audiet, et
time it.

18. Quum quis habuerit filium. Quod Deus
ante sub duobus membris attigerat, nunc generali
lege complectitur. Neque enim dubium est quin
per filios immorigeros designentur omnes qui iniurii

sunt vol contumeliosi in patrem et matrem. Nam l

 

si crimen capitale est non obedire parentibus: cos·
pulsare et verberibus afficere ‚ et probris insectari,
multo magis. In summa pronunciat Moses morte
dignos qui ita praefracto et intractabili sunt ingenio,
ut patris et matris imperium respuant ac pro nihilo
ducant. Unde etiam colligitur quid sit honorare
patrem et matrem: neque enim irrogatur poena
nisi ob transgressionem praecepti. Quum ergo
morti lex addicat omnes qui parentum disciplinam
contumaciter excutiunt, sequitur eos debitum paren-
tibus honorem eripere. Optima autem statuitur
moderatio, ubi ex patris quidem et matris testimonio
Deus vult iudicium decerni: causam tamen publice
cognosci iubet, ne quis privato arbitrio interficiatur.
Iure romano permissa fuit patri in liberos vitae et
necis potestas: quia probabile non erat patres tam
furiosa immanitate posse abripi, ut in propria vis-
cera saevirent: verum quia reperiuntur interdum
patres non absimiles feris bestiis, et exempla docent,
multos odio vcl avaritia excaecatos, filiis suis non
pepercisse: licentia illa romani iuris merito repu-
dianda est. Fateor uidem, qui de liberis volebant
poenam exigere, a hibuisse amicos in consilium:
sed quia domestici parietes dedecora multa occultant,
longe melius fraenum Deus iniecit parentibus, ne
ultra querimoniam et testimonium progredi ipsis
liceret. Porro quamvis eorum testimonio fidem
haberi velit, quum tamen ad iudicum tribunal siste·
rentur liberi, cognitio haud dubie intercessit. Haec
enim actionis forma praescribitur, ut filium educant
pater et mater, et de indomabili filii pervicacia

uerantur apud iudices. Etsi autem mox subiicitur

amnatio, tenendum est nihilominus iudices ante
pronunciasse quam lapidaretur reus: alioqui ridi·
culum fuisset sedere illic tanquam umbras. Ipsum
ergo iudicii nomen domonstrat filium fuisse auditum,
ut si non esset sibi male conscius, se a crimine
purgaret. Quid enim si patris et matris vulgo nota
esset morositas? quid si pater impulsu novercae
filium accusaret? quid si iniquum odium detegeretur?
quid si subito impetu conspirassent pater et mater
in mortem filii? Ergo sub adverbio Tunc compre-
henditur rei defensio: quia plus quam absurdum
fuisset- inauditum damnari. Praesertim quum lapi-
dandus esset a toto populo, prius esse convictum
oportuit: et hac ratione productus fuit in medium,
ut admitteretur ad causam dicendam. Caeterum
quamvis damnati fuerint aliis quoque vitiis dediti:
Moses tamen ebriosos et intemperantes diserte ex-
primit, ut ostendat quamvis nullum crimen capitale
proferatur in medium, sufficere tamen dissolutam
luxuriem, si corrigi a parentibus nequeat: qnia
perditis moribus esse certum est, qui modestiam
simul cum verecundia sic abiecit, ut nihil prosint
admonitiones paternae. Ex fine versus colligitur
duplex finis poenarum, ut terra sceleribus purgetur,

l

 

 

 

