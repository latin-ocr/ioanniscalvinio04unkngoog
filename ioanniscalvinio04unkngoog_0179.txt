333

1. Hoc est statutmn leyis. Quia fieri non potest
quin fideles dum versantur iu mund0, aliquid con-
tagionis subinde ex multarum sordium attactu con-
trahant, describitur hic aquae confectio, cuius asper-
sione abluant et expient snam immunditiem: de-
inde notantur certa genera pollutionum, quarum
purgatio exigitur. Iubet Deus mactari vaccam rufam,
quae iugum nunquam passa sit: et comburi extra
castra simul cum pelle et excrementis, cineres
colligi ab homine mundo, et exponi extra castra ad
communes populi usus. Verum ut vim reconciliandi
habeat aqua quae tincta fuerit hoc cinere, iubet
simul Deus septies coram altari spargi sanguinem
digito sacerdotis. Porro huius caeremoniae duplex
fuit finis. Voluit enim Deus attentum reddere po·
pulum ad sordes suas propius reputandas: atque ut
intus puri essent, voluit tamen sedulo circumspicere
ne aliunde inquinarentur. Deinde quoties infecti
essent aliqua labe, docuit aliunde petendam esse
expiationem, nempe a sacrificio et aspersione. At-
que ita admonuit, frustra homines a se ipsis reme-
dia quaerere ad se purgandos: quia nulla puritas
nisi ex sanctuario prodiret. Qui subtiliter in sin·
gulis argutantur, quaedam parum firma afferunt:
fruantur ergo suo sensu. Nobis vero sufficiat te-
nere quorsum Deus spectaverit in hac caeremonia,
et quae inde utilitas redierit ad populum. Per co-
lorem rufum volunt notari peccatum. Interea ne in
manifestam repugnantiam incurrant, coguntur ab·
surde inerremri quod sequitur, integram requiri
vaccam eta sque macula, ac si dictum esset, nequa
sit in pilis varietas: quum idem exigat Deus quod in
reliquis sacrificiis, qnae ut vitiosa reiiciebantur, si
qua in illis exstaret deformis nota. Quo sensu addi-
tur: Quae nunquam iugum tulerit. Ergo mihi dubium
non est quin praecipiat-Deus eligi puram iuvencam,
non mutilam vel claudam, et quo melius appareat inte-
gritas, iugi adhuc expertem. Quid ergo sibi vult rufus
color? Primum nescire malo qnam dubium aliquid
asserere: deinde probabilis coniectura est, electum
fuisse colorem magis vulgarem et consuetum , ne
quid esset nimis conspicuum, vel in albedine, vel in
nigredine. Hoc quidem fixum manere debet, inte-
gram et omni vitio puram iuvencam debuisse offerri
et quae ad ferendum iugum non fuisset, manibus
hominum subacta, ut purgatio nihil haberet hnma-
num. 'Doti autem populo datur mandatum offe-
rendi: quia, nt ablutionis simus participes, necesse
est ut Christum quisque patri offerat. Etsi enim ipse
unus, et quidem semel, se ipsum obtulit, quoti-
diana tamen oblatio, quae fit per fldem et preces,
nobis mandatur: non qualem imaginati sunt papis·
tae, a quibus coena impie hoc perverso errore in
sacrificium conversa fuit, quod putabant quotidie
immolandum esse Christum, ut mors eius prodesset.
Verum longe diversa est haec de qua loquor fidei

PRIMUM PRAECEP'PUM.

 

334

et precum oblati0‚ qua tantum nobis applicamus
vim et fructum mortis Christi. -

3. Et dabitis eam Eleazar. Hic clarum ponitur
discrimen inter duas oblationes: quia populo non
permittitur iuvencam mactare, sed hoc munus est
proprium sacerdotis. Ita mediate obtulit populus
per sacerdotis manum , quo modo etiam hodie,
quamvis Deo placando ante eins faciem Christum
sistamus, necesse tamen est ipsum intervenire et
fungi sacerdotis partibus. Porro iuvencam educi
oportuit e castris, in signum anathematis: quoniam
piaculum erat. Qua ratione etiam piaculares victi-
mae, qnarum sanguis inferebatur in sancta saucto-
rum, cremabantur extra castra. Cuius figurae veri-
tas in Christo impleta fuit: qui ideo extra portas
urbis passus est, teste apostolo (Heb. 13, 11).
Quia autem haec quaedam erat reiectionis species,
ne minoris pretii esset iuvencula, ant maledictione
pollutam ducerent Israelitae, sacrum et grati odoris
eius sanguinem ostendit Deus, septies altare ipso
aspergi iubens, quod fas non erat ulla immunditie
inquinari. Hoc idem in Christo clarissime perspici·
tur. Etsi enim factus est pro nobis maledicti0, et
peccatum vocatur, quia peccata nostra in cruce
maledicta portand0, expiatrix fuit victima, nihil
tamen ex eius puritate detractum est, quum eius
sanctitas totius mundi esset sanctificatio. Obtulit
enim se ipsum in spiritu, et per san ’nem pro-
prium intravit in sancta (Heb. 10, 14 , et mors
eius vocatur alibi a Paulo sacrificium suavissimi
odoris (Ephes. 5, 2 et Phil. 4, 18).

6. Tunc accipiet sacerdos lignum cedrium. Ut
cum aquae aspersione coniuncta simul esset sanguinis
aspersio, in ignem conficiebantur lignum cedrinum,
hyssopus, et coccineum ligamen, ex quibus asperso-
rium fieri solebat. Nisi enim hoc visibili symbolo
admoniti fuissent Israelitae, non ita liquido scivis-
sent se non tantum aqna ablui, sed sacrificii etiam
oblatione deleri suas sordes. Sanguinem vero fundi
non satis erat, nisi eius irrigatione mundati essent,
ut ante visum fuit. Quum autem ligni cedrini pre-
tiosus sit odor, in hyssopo vis sit purgandi: hinc
iterum colligimus, mundam fuisse illam victimam,
quamvis peccata simul cum eorum maledictione et
piaculo sustineret. Quomodo autem aspergamur
Christi sanguine, docet Petrus, nempe per spiritum
(1. Pet. 1, 2): imo singulas huius caeremoniae par-
tes in Christo inveniri docet Ioannes in sua cano-
nica (1. loann. 5, 6), Christum venisse scribens in
aqua et sanguine, et spiritum qui veritas est, de eo
testificari.

7 . Et lavabit vestes suaa. Videntur haec primo
intuitu pugnare, sacram Deo et puram esse iuven-
cam ettamen polluere sacerdotem suo contactu: quae
tamen optime inter se conveniunt. Quod enim tam
sacerdos quam minister combustionis immundi

