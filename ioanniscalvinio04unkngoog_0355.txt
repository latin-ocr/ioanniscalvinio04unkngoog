681

appetamus ex aliorum dispendio. Quod autem ad
ius forense spectat, nihil mirum si populo suo per·
miserit Deus foenus ab extraneis exigeret quia alio-
qui servata non fuisset mutua aequabilitas, sine
qua alteram partem gravari necesse est. Mandat
suis Deus ne foenerentur, ac proinde solos Iudaeos
hac lege, non exteras gentes, obstringit. Ergo ut
vigeat ratio analogica , idem libertatis populo suo
concedit quod gentes sibi sumpturae erant: quia
haec demum tolerabilis est mediocritas, ubi par est
atque aequalis utriusque partis conditio. Nam Plato
ubi foeneratores in republica bene composita feren-
dos esse negat, longius non progreditur quam ut
cives ab illo turpi et- inhonesto commercio inter se
abstineant. Quaeritur nunc an foenerari per se
malum sit. Et certe minime videtur licitum filiis
Dei quod profani quoque homines detestati sunt.
Scimus ubique et semper exosum et infame fuisse
foeneratorum nomen. Itaque Cato agriculturam
laudare volens, fures dicit a veteribus dupli fuisse
condemnatos, foeneratores quadrupli: unde colligit,
hos illis deteriores fuisse habitos. Et interrogatus
quid de. foenoribus sentiret, respondit: Quid homi-
nem occidere? Quo docere voluit, nihilo honestius
esse quaestum facere ex usuris quam hominem iu-
gulare. Hoc unius hominis privati fuit dictum,
sumptum tamen ex omnium fere gentium dictis, et
hominum suffragiis. Et certe hac de causa Romae
saepius exorti sunt graves tumultus, et exitialibus
discordiis inter plebem et locupletes certatum: quem·
admodum vix· fieri potest quin foeneratores instar
hirudinum populi sanguinem exsugant. Si tamen
de re ipsa certo pronunciandum est , non aliunde
quam ex communi aequitatis regula sumenda est
efinitio, ac praesertim ex Christi sententia, ex qua
pendent lex et prophetae (Matt. 7, 12): Quod tibi
fieri non vis, alteri ne feceris. Semper enim exco-
gitant homines astuti captiunculas quibus Deum
illudant. Sic quum foenoris nomen omnes detesta-
rentur, suppositum fuit alterum quod honesto co-
lore odium effugeret: usuram enim vocarunt quasi
compensationem damni, quanti intererat pecuniae
suae usu carere. Atqui nullum est foenoris genus
cui speciosum hune tit-ulum obtendere non liceat.
'Nam quisquis praesentem habet pecuniam, ubi eam
mutuo daturus est, utilem sibi fore causabitur si quid
emat, et singulis momentis lucrandi materiam offerri.
Ita semper erit compensationi locus, quando nemo
creditor sine damno pecuniam alteri numerabit.
Ita nomen usurae, quum re ipsa tantundem valeat
·ac foenus, inte umentum est rei odiosae: quasi
vero talibus cavi lis se a Dei iudicio expediant, ubi
sola integritas ad defensionem valet. Similis prope
apud Israelitas tergiversandi fuit ratio, Nomen
2 quod a mordendo deductum est, male sonabat.
uum ergo nemo censeri vellet canis famelicus,

OOTAvUM PRAEOEP'PUM.

 

 

682
ui alios mordendo se ipsum pasceret, quaesitum
it probri effugium: wrm vocarunt, quasi incre·

mentum , quidquid lucri praeter sortem dabatur.

Deus autem ut talibus fallaciis occurrat , utrumque

nomen coniungit, et ariter damnat augmentum cum

mersione. Nam ubi e iniustis praedandi et furandi
rationibus conqueritur apud Ezechielem (18,12), et
utrumque, sicuti nunc apud Mosen, nominat, minime
dubium est quin vanas excusationes consulto ante-
vertat. Ergo ne quis exciperet se, quamvis emolu·
mentum ex pecunia acciperet, non ideo tamen
foenerari, hane ansam mature Deus abscindit, ac
generaliter damnat quamlibet sortis accessionem.
Certe locus uterque clare demonstrat nihil aliud
quam frustra nugari qui ad criminis excusationem
novas voces fabricant. Ideo rem potius simpliciter
reputandam esse admonui, quia Deo semper iniqui
omnes quaestus displicent, quoscunque colores ten-
temus obducere. Quod si ex aequitate iudicium
facere convenit, usuras quaslibet absque exceptione
damnare, nulla patitur ratio. Debitor si tergiver-
sando tempus extraxerit eum dispendio et molestia
creditoris, an consentaneum erit eum ex mala fide
et frustratione lucrum capere? Nemo certe (ut ar-
bitror) negabit usuras creditori solvendas esse prae-
ter sortem, ut pensetur eius iactura. Si quis locu-
ples qui erit in suis nummis, fundum emere volens
partem aliquam summae* ab altero mutuetur, qui
pecuniam numerat, annon oterit ex fundi reditu
fructum aliquem percipere, onec sors repraesentata
fuerit? Multa eius generis quotidie accidunt, ubi,
quod ad aequitatem spectat, usura nihilo deterior
erit quam emptio. Nec vero arguta illa ratio Ari-
stotelis consistit, foenus esse praeter naturam , quia
pecunia sterilis est, nec pecuniam parit: poterit
enim ille quem dixi frustrator, ex aliena pecunia
quaestum uberem facere negotiandO, fundi emptor
metet ac vindemiabit. Verum excipient qui contra
sentiunt, simpliciter standum esse Dei iudicio, qui
generaliter omne foenus populo suo interdicit. Re-
sponde0, nonnisi de auperibus haberi sermonem,
ideoque si cum diviti us negotium sit, liberum ius
foenerandi permitti: quia legislator rem unam no·
tando, alteram de qua subticet, videtur non datu-
nare. Si rursus obiiciant, foeneratores a Davide
et Ezechiele in totum damnari (Ps. 15, 5. Ezech.
18, 13), sententias illas ad normam caritatis exigi
debere arbitror: ideoque non damnari nisi improbas
exactiones , quibus creditor, posthabita aequitate,
debitorem suum onerat ac premit. Nolim quidem
meo patrocinio usuras fovere, atque utinam nomen
ipsum abolitum esset e mundo: sed nou audeo de
re magni momenti plus pronunciare quam Dei verba
sonant. Clare patet veterem populum ab usuris
fuisse prohibitum, sed hanc fuisse partem ordinis
politici fateri necesse est. Unde sequitur usuras

