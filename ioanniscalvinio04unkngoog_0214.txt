403

nis ecclesiae aedificationem adiuvant, sine contemptu
et fastidio in societatem admittant pauperculos fra-
tres, quibus datum non est ipsos aequare.

8. Et facient mihi sanctuarium. Priore loco Deus
proposita inaestimabili mercede, populum ad lar-
giendum animat. Etsi enim liberalitas tanquam
praestantissima virtus ab omnibus laudatur: nemo
tamen libenter e suo detrahit quod aliis eroget:
quia putant omnes tantundem sibi perire, nisi com·
pensatio appareat. Ergo ut sumptum hilariter fa-
ciant, se habitaturum inter ipsos promittit: quo
nihil est optabilius. Porro cavendum est ne quid
imaginemur aDei natura alienum. Neque enim qui
supra coelos sedet, et cuius pedum scabellum est
terra, tabernaculo includi potuit: sed quia rudis
populi infirmitati indul ens, praesentiam gratiae suae
et auxilii testari vole at visibili symbolo, vocatur
sanctuarium terrestre eius domicilium inter homi-
nes: quia illic non frustra invocabatur. Ac memoria
tenendum quod nuper vidimus, non immensam Dei
essentiam, sed nomen vel memoriam nominis illic
habitasse. Hic verborum finisset, non debere Is-
raelitas ad exstruendum tabernaculum pigros vel
lentos esse: quia hoc modo inaestimabile bonum
sibi comparent. Sequitur alterum membrum, ut
artifices exemplar Mosi ostensum sequantur, ne quid
scilicet comminisci audeant: quia profanatio fuis-
set, quidquam humanum cum Dei mandatis mis·
cere: qua de re mox fusius tractandum erit, ubi in
genere de figuris loquar. Nunc describitur arcae et
operculi eius forma. Nam tabernaculi et partium
eius compositio quam nunc tantum attingit Moses,
paulo post fusius repetetur ex 32 capite. Etsi au-
tem tabernaculum vocatum fuit domus Dei, magis
tamen expressa gloriae eius imago fuit in arca foe·
deris: quia illic lex erat reposita, qua Deus se populo
devinxerat. Materia fuit lignum sittim laminis
aureis obtectum, vel inductum. De specie arboris
ne Hebraei quidem inter se consentiunt. Quan-
quam fuisse exquisitam et rari pretii, coniicere licet:
voluit tamen Deus aurum in tota superficie, atque
etiam vectibus fulgere, quo pluris fieret legis dig—
nitas. Hic tamen moveri potest quaestio quae se-
cum plures alias trahit, quid ad Dei cultum sump-
tuosus tam arcae quam tabernaculi et vasorum
omnium splendor contulerit. Certum enim est, Deum
nunquam voluisse coli nisi pro sua natura. Unde
sequitur, verum eius cultum semper fuisse spiritua-
lem, ideoque minime situm in externis pompis. Iam
tot caeremoniarum copia et apparatus adeo nihil ad
pietatem profuit, ut vel superstitionis fuerit occasio,
vel stultae perversaeque confidentiae. Deinde tot
ac tam varii ritus non alio videntur spectasse quam
ad curiositatem fovendam. Operae pretium ·ergo
erit de his rebus aliquid breviter praefari. Fallun-
tur autem (meo iudicio) qui putant magnificis spec-

SECUNDUM PRAEOEPTUM.

 

404

taculis retentos fuisse populi oculos, ne religio apud
ipsos vilesceret omni ornatu vacua, quum apud
gentes ad miraculum usque splenderet falsorum
deorum cultus: atque ita prava aemulatio pungeret
eorum animos, si decus tabernaculi non aequaret
saltem aliorum pompas, ac si Deus quem colebant
idolis esset inferior. Simili quoque ratione fingunt
oneratos multis observationibus: ne si parce illos
et leviter Deus exercuisset, hinc inde, pro ingenita
curiositate, accerserent profanas nugas. Dicunt
quidem aliquid, sed non totum. Fateor enim hoc
veteri populo fuisse datum, ut quum tabernaculum
conspiceret tot ornamentis illustre, maiore reveren·
tia tangeretur. Fateor etiam in multis caeremo-
niis divinitus mandatis fuisse occupatos, ne alienas
appeterent: verum si haec tantum proposita fuisset
ratio, totus legalis cultus tantum inanibus et histrio-
nicis pompis ad ostentationem valuisset. Atqui ab·
surdissimum est, Deum ita cum populo suo lusisse.
Et videmus quam honorifice David et prophetae
loquantur de illis exercitiis. Nefas igitur est, sen·
tire ritus legales fuisse quasi ludicra ad gentium
imitationem composita. Ergo ut illis salvus ma·
neat suus honor et dignitas, tenendum est princi·
pium quod nuper attigimus, omnia fuisse ad spiri-
tuale exemplar directa, quod in monte ostensum
fuerat Mosi (Exod. 25, 40). quue prudenter ob·
servarunt tam Stephanus (Act. 7, 44) quam aposto-
lus in Epistola ad Hebraeos (8, 5), quum vellent
refellere crassa populi deliria, qui defixus manebat
in externis caeremoniis, ac si illuc inclusa esset
pietas. Optimi ergo sunt interpretes Stephanus et
apostolus, nullius momenti esse tabernaculum, al·
tare, mensam, arcam foederis, nisi quatenus refe-
runtur ad coeleste exemplar, cuius umbrae sunt ac
imagines. Itaque tota earum utilitas, atque etiam
legitimus usus a veritate pendet. Bovem enim
mactari per se nibil prodest, imo res est frivola:
ergo sacrificia omnia, nisi quatenus figurae sunt,
pro nihilo ducenda essent. Unde colligimus ma-
ximum discrimen inter caeremonias legis et pro-
fanos gentium ritus. Differunt enim inter se, non
modo quatenus illarum Deus autor est, hos autem
stulte excogitavit hominum temeritas: sed quia
religio apud gentes simpliciter in nudis et vacuis
pompis locata fuit. Deus autem rudimentis, quae
populo suo mandavit, altius quasi per gradus eve-
xit pias animas. Ita probe litare sibi visae sunt
gentes quum victimas offerrent. Apud Iudaeos
placuerunt Deo sacrificia, quod exercitia essent poe·
nitentiae et fidei. Ita lex Iudaeos ad spiritualem
solum Dei cultum instituit, sed caeremoniis vesti·
tum, ut ferebat temporis ratio. Antequam enim
patefieret veritas, pueritia ecclesiae terrenis ele-
mentis regenda fuit. Ao proinde quamvis inter
Iudaeos et gentes quoad externam colendi Dei for-

 

 

 

