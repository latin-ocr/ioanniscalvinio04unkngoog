’7 13

NON ΠΜ PRAEOEPTUM.

714

N ONUM PRAECEPTUM.

EX EXODI XX.

16. Non dices adversus proximum tuum falsum
tesmonium ¹).
EX DEUT. V.

20. Non dices im proximum tuum falsum tes-
timonium.

Hic Deus cuiusque famae et existimationi con-

sulit, ne quis calumniis et falsis criminibus imme-
rito gravetur. Eadem tamen est synecdoche quam
observandam esse admonui in superioribus prae«
ceptis: quia sub uno capite plura Deus complec-
titur. Quod ad verba spectat, quia ’m proprie tes·
tem significat: ad verbum legi potest: Non respon-
debis testis falsus contra proximum tuum: tunc
vero subaudienda erit particula Ut, quam inserui.
Frigido enim exponunt Hebraei vocandi casu: Non
loquaris o testis mendax. Quanquam autem videtur
tantum Deus praecipere ne quis opprimendi insontis
causa in forum prodeat, et publice contra eum tes-
tetur: certum tamen est falsas omnes criminationes
interdici fidelibus , nec tantum quae sparguntur in
compitis et circulis: sed quae in privatis aedibus,
secretisque angulis agitantur. Absurdum enim esset,
quum ante ostenderit Deus sibi curae esse omnium
fortunas, famam, quae longe pretiosior est, neglexisse.
Quocunque itaque modo proximos laedamus, iniuste
eos infamando, coram Deo censemur falsi testes.
Iam a prohibitione ad praeceptum affirmativum
debet transitus fieri. Neque enim satis fuerit lin-
guam fraenare ne maledicamus, nisi humani simus
et aequi erga proximos, candidique factorum et
dictorum interpretes: nec falsis probris , quantum
in nobis est, onerari sinamus. Adde quod non
tantum crimina vetat Deus fingere adversus innoxios,
sed etiam probra et sinistros sermones iactare male·
volentia vel odio. Dignus erit fortasse quispiam
qui male audiat, et hoc vel illud crimen vere ex·
probi-abimus: verum si convicium ebulliat ex ira-
cundiae fervore, vel accusatio ex maligno affectu
nascatur: frustra excusabimus, nonnisi vera crimina
nos protulisse. Quia ubi dicit Solomo (Prov. 10, 12)
caritatem operire multa peccata, odium vero probra

 

1) In marye'ne .· Vel, non loqueris contra proximum tuum
nt testis mendacii.

 

detegere: tanquam fidelis huius praecepti interpres,
significat non aliter a falsitate nos esse puros quam
si salva proximis sua existimatio per nos maneat:
quia si obtrectandi libido caritatem violat, legi Dei
adversatur. In summa tenendum est his verbis
fraenari omnem lin uae virulentiam, quae ad dedecus
fratribus aspergen um tendit: omnem quoque petu-
lantiam qua laceratur bonum eorum nomen: omnes
obtrectationes quae vel ex livore, vel ex invidia
et aemulatione, vel alio quolibet perverso affectu
manant. Longius etiam progredi oportet, ne suspi-
ciosi simus, vel etiam nimis curiosi in vitiis obser-
vandis: quia nimis anxia inquisitio malevolentiam
prodit , vel certe malignitatem. Nam si dilectio
non est suspicax , qui de nihilo vel levibus coniec-
turis proximum damnat, vel de eo male sentit,
huius praecepti haud dubie transgressor est. Hinc
sequitur, claudendas esse aures falsis obtrectatio-
nibus: quia perinde in fratrem iniurius est qui
sinistros de eo sermones cupide admittit , sicuti qui
linguam exserit ad maledicendum. Porro quam
necessaria sit haec doctrina , quisque suo ingenio
aestimet. Vix enim centesimus reperietur qui alio-
rum famae ita clementer parcat, ut sibi cupiat
etiam in manifestis vitiis ignosci: imo obtrectatio
zeli et severitatis praetextu saepe laudatur. Hinc
fit ut sanctis quoque se insinuet hoc vitium , atque
obrepat virtutis nomine. Ad haec, facit linguae
lubricitas, ut leve putemus delictum, lethale dede·
coris vulnus fratri infligere, cui tamen pluris est
sua aestimatio quam vita. Summa est, ut non
minus in candore et obtrectandi abstinentia quam
in aliis officiis caritatem nostram testemur.

EXPOSI'I'IO PRAEOEP'PI.
Ex EXODI XXIII.
1. Non suscipies vocem mendacii, neque adiicias
manumtuamimpio asistestismendax. 2. Non

eris post multos ad mala, neque respondebis in causa,
ut declinet· post multos ad parvm-tendum.

EX EODEM OAPITE.

7. A sermonemendaciilonfflaberis: necoccides
innocentem et iustum.- quia non iustificabo impium.

