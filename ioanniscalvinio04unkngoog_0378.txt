711 OCTAVUM PRAEO'EPTUM. 712

rependitur, dum iis qui vites plantarunt libera datur
missio, donec proventu potiti fuerint. Quantum ad
sponsos attinet, tametsi videtur in gratiam coniugii
datum illis esse ut redirent ad uxores quas nondum
attigerant, consentaneum tamen est non fuisse ab·
reptos a possessione omnium carissima, ut suum
cuique maneret. Adde quod hoc modo, spe sobolis
ablata, transferebatur ad alienos haereditas: quod
perinde erat ac si iusto domino fuisset extorta.
Diximus autem pigros et timidos domum remissos
fuisse, ut discerent Israelitae nullos urgere ultra
quam ferret facultas. Et hoc etiam ex aequitate
pendet, quae dictat ab omni iniusta oppressione
abstinendum esse.

EX. DEU'I'. XXV.

5. Quum habitaverint fratres pariter, et mor-
tuus fuerit unus ex ipsis, nec fuerit ei filius , non
abnubet uxor mortui viro extraneo: coynatus eius
inyredietur ad eam, et capiet eam sibi in worm,
et affinitatem contrahet cum ea. 6. Atque ita pri-
moyenitus quem pepererit, suryet nomme fratris eius
defuncti.- ne deleat nomen eius ex Israele. 7. Quod
si noluerit vir ille accipere affinem suam, twnc ascendet
ipsa ad portam ad seniores, et dicet.- Renuit affinis
meus suscitare fratri suo nomen in Israele, nec vult
affinitatem contrahere mecum. 8. Tunc accersent
illum seniores urbis illius, et loquentur cum eo.- et
ubi steterit, ac dixerit.- Non placet accipere eam:
9. Accedet postea coynata eius ad ipsum in oculis senio-
rum , ct solvet calceamentum eius a pede ipsius, et
spuet in faciem eius.- loqueturque, ac dicet.- Sic fiet
viro qui non aedificaverit domum fratris sui. 10. Et
vocabitur nomen eius in Israel: Domus discalceati.

5. Quum habitaverint. Habet haec lex ali-
quid simile cum ea quae sponso permittit redire
ad uxorem adhuc intactam: quia utriusque finis est,
singulis servare quod possident, dum id non cogun-
tur extraneis relinquere, sed haeredes habent ex
se genitos. Nam ubi succedit filius qui patrem
repraesentat, nulla fere videtur fieri mutatio. Hinc
autem apparet quantopere Deo placeat neminem

 

privari suis fortunis, ubi etiam morientibus consulit,
ut penes eorum sobolem resideat quod aegre nec
sine moerore aliis resignarent. Itaque nisi cognatus
mortui orbitati eius succurrat, haec inhumanitas,
quaedam censetur species furti. Nam quum male·
dictio Dei fuerit sterilitas , orbitatis solatium fuit,
sperare precariam sobolem , ne prorsus nomen ex-
stingueretur. Nunc postquam tenemus finem legis,
notandum simul est fratrum nomine non intelligi
germanos, sed patrueles, et alios consanguineos,
quorum incestuosum coniugium non esset cum
viduis fratrum uxoribus: alioqui Deus secum pug-
naret. Verum haec optime inter se conveniunt:
Ne quis discooperiat pudenda fratris sui germani,
nec tamen abnubat mulier vidua extra mariti fami-
liam, donec semen sustulerit ex cognato aliquo.
Et sane Booz Ruth non duxit uxorem, quod frater
germanus esset defuncti mariti, sed tantum eon-
sanguineus. Si quis excipiat, non congruere qui-
buslibet cognatis habitationem communem: respondeo,
perperam hunc locum accipi de contubernio, ac si
in iisdem aedibus agerent: quia simpliciter dirigitur
mandatum ad cognatos, quibus propter viciniam
commodum fuerit viduas ad se recipere. Si quis
enim procul habitaret, libertas utrique data fuit
conditionem alibi quaerere. Certe probabile non
est, Deum incestuosi coniugii (quod ante abominatus
est) nunc esse autorem. Nec vero dubium est
(ut nuper attigi) quin mulieri eadem imposita fuerit
necessitas, ut se offerret prioris mariti cognato.
Quod tametsi durum fuit, illius tamen memoriae
visa fuit tantum debere, ut libenter sobolem pareret
mortuo: si quis tamen aliter sentiat, non contendam.
Quanquam nisi fuisset obstricta, absurdum erat eam
sponte se obtrudere: nec vero alia de causa. in
iudicium vocare debuit cognatum a quo repulsam
passa fuerat, uisi ut sibi libertatem acquireret in
alia familia nubendi. Caeterum probabile est, non
ante ignominiae fnisse damnatum quam ad defen-
sionem admissus foret: quia iustae interdum afferri
poterant recusandi causae. Ergo in dedecore tan-
tum punita fuit inhumanitas, vel avaritia. Cal·
ceum vero suum tradens , iure propinquitatis se
abdicabat, ut alteri cederet, quia tam maligne se
gerendo erga mortuum, indignus erat ad quem per·
veniret ullus propinquitatis fruetus.

 

 

 

 

 

 

